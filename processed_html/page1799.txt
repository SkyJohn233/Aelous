Anya skrev en sang til P3-lytters kæreste – og så brød alle grædende sammen | Musik | DR Den danske popmusikers besøg i  &# x27;Sangskriver &# x27; på P3 fik tårerne frem. Musik kan få de helt store følelser frem. Det oplevede den danske sangerinde Anya, da hun deltog i programmet  &# x27; Sangskriver &# x27; på P3 . Her skal ugens musikalske gæst og vært Jonas Gülstorff hver lørdag skrive en helt ny sang, baseret på en lytterhistorie. I denne uges program,  som du kan høre her , kom historien fra 28-årige Annemarie fra Vejle, der vil have Anya og Jonas til at skrive en sang til hendes kæreste gennem ti år. Et forhold hun i udsendelsen beskriver  " som ying og yang " : - Vi er forskellige som sol og måne, dag og nat, men vi har brug for hinanden, for at der kan være liv. Sangerinden Anya synes, at Annemarie havde meget poesi i sin måde at snakke om hende og kæresten på: Sendes hver lørdag på P3 fra kl. 12-14. Hver gang skal vært Jonas Gülstorff skrive en spritny sang på to timer, baseret på en lytterhistorie, sammen med en musikalsk gæster. I det seneste program gæster popmusikeren Anya programmet. Tidligere har musikere som Alex Vargas, Aura, Mads Langer og Soleima medvirket i  &# x27;Sangskriver &# x27;. – Man kunne mærke på hende, at det var meget smukt, det, de havde sammen. Det var sindssygt inspirerende, fortæller Anya. - Det var en fed kontrast, at deres kærlighed var usagt, de behøvede ikke gå og snakke om det hele tiden, de postede ikke hele tiden på Instagram, de behøvede ikke sidde lårene af hinanden. Den var bare tilstedeværende hele tiden. Det var meget stærkt. Selve sangskrivningen gik forholdsvist problemfrit. Jonas Gülstorff og Anya blev enige om ikke at indspille sngen, men ringe Anya op og spille resulytat for hende direkte: - Så kunne vi bruge tiden på at lave et c-stykke og skabe et helstøbt værk, siger Anya, inden hun genkalder øjeblikket, da Annemarie blev ringet op, og Anya skulle synge den nye sang,  &# x27;Sammen med dig &# x27;. - Jeg var meget berørt af det, for det var sgu blevet en ret god sang, som både Jonas og jeg kunne mærke i brystkassen. Min stemme rystede lidt. Jeg kunne mærke, at det betød meget for mig, at det blev godt – at hun blev glad. Da Anya var færdig med at synge, spurgte Jonas lytteren Annemarie, om hun kunne lide sangen. Og så kunne man høre nogen snøft:  " Ja, den er rigtig flot " . - Man kunne høre, at hun græd og var super berørt af situationen. Så blev der helt stille i studiet, og jeg fik tårer i øjnene, siger Anya,. - Jonas var også ramt. Der var et øjeblik, hvor alle var helt stille. Det var super intenst. Anya er meget begejstret for oplevelsen, selv om opgaven med at skrive en sang på bestilling for et andet mennesker også var en udfordring: - Det er meget intimt at skrive om nogens følelser, det er et kæmpestort ansvar. Det betød meget for mig, at hun følte, at vi havde ramt den. Det var den vildeste optur, at hun følte sig forstået i det – det var det allermest vigtige, siger hun og fortsætter: - Det er ikke så tit, jeg skriver om andres følelser, det plejer at være mine egne. Så det var en fed udfordring at få lov til at formidle en andens kærlighed. - Når man skriver sådan en sang, vil man gerne gøre den så specifik, at den 100% handler om dem; at de kan se sig selv i den. Men man vil også gerne gøre den så generel, at den er relatérbar for alle, der er i et lignende forhold. Det er en balancegang, forklarer Anya. - En ting er, hvad der ligger bag; teksten, intentionerne. Men vi fik skrevet en melodi, hvor man fik en klump i halsen. Det var fandeme fedt! 