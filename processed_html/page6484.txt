Scorci romantici in villa, per due giorni dedicati agli sposi - Giornale di brescia  2015 Copyright Editoriale Bresciana S.p.A.  Vuoi fare pubblicit  su questo sito? L’autentica ricchezza di  Villa Calini  sono gli scorci. Non solo l’effetto mozzafiato dell’imponente scalinata, o il suggestivo parco lussureggiante con il prato all’inglese, o l’affascinante altezza degli antichi saloni. Tutto questo è da restare a bocca aperta, senza dubbio:  un effetto «wow» per rapire gli ospiti . La vera meraviglia della residenza d’origine seicentesca - in via Ingussano a Coccaglio - sono però  i suoi tesori più nascosti . Un piccolo orto dove sposarsi tra zucche e fiori variopinti, magari a piedi nudi nell’erba. Il romantico ponticello all’ombra degli alberi secolari del giardino. Il pozzo nel labirinto di siepi. Le pietre della limonaia, segnate dal tempo e dalla storia. E un’intera costellazione di altri dettagli unici. Sabato 13 e domenica 14 ottobre , Villa Calini aprirà le sue porte al pubblico, ospitando Sposi in villa, l’ open weekend  dedicato ai futuri sposi e alle loro famiglie, organizzato dal GdB (ingresso libero). Per i visitatori, sarà l’occasione non solo per conoscere i migliori fornitori dell’universo wedding - un percorso espositivo selezionatissimo e ricercato -, ma anche per assaporare dal vivo la suggestione di Villa Calini e conoscere il  patron chef Alessandro Cappotto . Accompagnati da Rossella, anima e organizzatrice impeccabile di ogni matrimonio e cerimonia in villa, i futuri sposi potranno  visitare tutti gli ambienti , sia interni che esterni, iniziando a sognare a occhi aperti il loro giorno più romantico. Con l’occasione, sarà possibile anche avere un’anticipazione dei menù e dei  pacchetti esclusivi studiati per il 2019 . Dopo il grande successo dello scorso anno, anche per quest’edizione Villa Calini mosterà in anteprima alcuni esempi di mise en place, decori floreali e allestimenti di  riti civili en plein air . Nel 2017 i visitatori sono stati stregati dalla cerimonia country chic nell’orto, d’ispirazione bucolica. Le tendenze stilistiche di quest’anno sono ancora top secret, ma di certo sapranno affascinare i futuri sposi, che difficilmente escono da questa location senza lasciare un pezzo di cuore. riproduzione riservata © www.giornaledibrescia.it                                                                            La redazione web                                                                           © Copyright Editoriale Bresciana S.p.A. - Brescia- P.IVA 00272770173 Soggetto esercente l'attività di direzione e coordinamento: Gold Line SpA L'adattamento totale o parziale e la riproduzione con qualsiasi mezzo elettronico, in funzione della conseguente diffusione online, sono riservati per tutti i paesi. Informative e moduli privacy. Edizione online del Giornale di Brescia, quotidiano di informazione registrato al Tribunale di Brescia al n° 07/1948 in data 30 novembre 1948. 