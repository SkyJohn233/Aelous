Gråa vädret försvinner – nu kommer sol och kyla Vi använder cookies för att förbättra funktionaliteten på våra sajter, för att kunna rikta relevant innehåll och annonser till dig och för att vi ska kunna säkerställa att tjänsterna fungerar som de ska. Läs mer i vår  cookiepolicy . Nu har vädret varit grått i över en vecka.  Till helgen kommer solen tillbaka men i och med att molnen försvinner kommer också kylan.  – November har varit otroligt varmt hittills. Nu börjar temperaturen krypa ner till det normala igen, säger Tora Tomasdottir, meteorolog vid väderinstitutet Storm. Hittills har november inte bjudit på något vidare roligt väder. I korta drag kan man säga att det gråtrista vädret beror på att ett högtryck har lagt sig som ett lock över mild och fuktig luftmassa – som solen så här års inte förmår bränna bort.  Under veckan vänder det och vi kommer att få se solen igen för första gången på länge.  – Från och med i dag finns det hopp om att solen lyckas skymta fram igen, säger Tora Tomasdottir, meteorolog vid väderinstitutet Storm. Samtidigt som regnet fallit över oss i jämna skurar under november månad så har temperaturen varit betydligt högre än vad den varit tidigare år.  Anledningen till värmen har varit en sydlig vind som fört värmen med sig. Dessutom har ett grått molntäcke legat över hela landet vilket har stängt kylan ute.  – Nu kommer vindarna vända och kommer i stället från norr vilket gör att temperaturen sjunker. Att molntäcket spricker upp har även det betydelse för de kallare graderna vi har att vänta oss.  För dig som gillar värmen är det dags att passa på nu då temperaturen förväntas sjunka med fem till sex grader i början av nästa vecka.  - Det kan säkert gå ner till någon minusgrad på nätterna.   Trots att vi har kallare väder framför oss är inte vintern här ännu. Ni som väntar på snö får låta pulkorna och skidorna stå inne ett tag till då vintern inte förväntas börja förrän i mitten av december.  – November är en höstmånad. I mitten av december kan man börja säga att vintern har kommit på riktigt och det är även då de riktigt kalla temperaturerna brukar komma, säger Tora Tomasdottir.  ◼︎◼︎  Detta är en nyhetsartikel.   Expressen granskar, avslöjar och ger dig de senaste nyheterna på ett objektivt och sakligt sätt.  Mer om oss här. Det är  gratis  och går snabbt! 