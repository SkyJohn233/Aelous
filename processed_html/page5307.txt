De Apocalyps was nog nooit zo mooi dichtbij | Metronieuws.nl Logo Pijltje Pijltje Een ijzersterk duo, klaar om alle zombies kapot te maken. Want anders pakken ze ons...  Iris Hermans 8 MRT 2017 Link Metro’s Iris was er echt even helemaal uit met deze nieuwste en unieke Virtual Reality  experience. En gáán met je geweer! Nu bukken! Ik haal ze voor je neer. Achter je, kijk uit… Oh fuck, ze komen met z’n zessen op me af,  back me up . Met vier medestrijders zit ik midden in de Apocalyps, bewapend met een supersniper en rugzak. Het doel: overleven en de zombies in alle maten, kleuren en vormen kapotschieten. Anders pakken ze mij. Ondertussen is er nog wat tijd om de omgeving in me op te nemen en ‘oog voor detail’ staat hier in Virtual Reality (VR) hoog in het vaandel. Van de pillendoosjes in de kast van het sinistere ziekenhuis (wat zou erin zitten?) tot de prachtige roze in bloei staande Japanse kersenbloesem in de tuin. Na afloop gaat de VR-bril af en sta je in een grijze ruimte van 200 vierkante meter, onder een parkeergarage en zonder daglicht. Van Japan, de sterrenhemel met volle maan en het hospitaal, zomaar drie van de vele werelden, ben ik plotsklaps gewoon weer in Noord. Bij  De VR Arcade  om precies te zijn, dé nieuwe game hotspot met een zogenaamde free-roam voor de ultieme VR-beleving. De eerste in Europa waar je volop kunt bewegen zonder ergens tegenaan te knallen. Of heel soms tegen iets heel zachts: de steunpilaren in het midden van de ruimte zijn ‘speelproof’ ingepakt, voor wanneer je even iets te wild wordt. Ik ben helemaal niet een  ' game '  type, maar dit is gewoon f*cking VET! Wat een uitzonderlijke ervaring.. Je begeeft je volledig in een andere wereld, echt heel gaaf! Gedeelde pret is dubbel zo vet, lijkt het credo voor interactieve gezelschapsspellen als paintball en lasergame. Maar die kennen we nu wel. De escape rooms staan inmiddels ook al mooi op de Amsterdamse kaart, dus hoogste tijd voor iets nieuws. Vanaf donderdag kun je met je vrienden/collega’s/Happn-dates het nieuwste uitje van de stad beleven. Al vinden ze ‘uitje’ wel een beetje suf klinken, licht Nienke Cusell toe, een van de initiatiefnemers van De VR Arcade, samen met Sander Bos, Wilco Vos en Sebastiaan de Jonge. Maar een uitje is het wel, of beter ‘uit’, want een half uur in het spel en je hebt het gevoel helemaal van de wereld te zijn geweest. Foundingteam De VR Arcade heeft er zin in! Wilco Vos, Nienke Cusell, Sander Bos. Sebastiaan de Jonge staat er niet op. „Dat is ook precies de bedoeling!” Vos heeft het spel met zijn Groningse ontwikkelmaatjes gemaakt. De gamer in hart en nieren werd geïnspireerd door de game  Call of Duty , „en door  The Walking Dead .” VR is niet nieuw, maar deze variant met een heel trackingsysteem waardoor alle bewegingen van jou en je omgeving worden waargenomen, wel. „Je ziet alles.” De VR Arcade is in minder dan twee maanden gebouwd, met grote hulp van aannemer Danny ‘de doorbeuker’ Morsch, die door de bouwval het VR-paradijs zag. Ze verwachten vooral veel vrijgezellenfeesten, familie- en bedrijfsuitjes. Want zeker in het laatste geval werkt niets zo goed als teambuilding dan gezamenlijk de vijand bestrijden. Een aantal bedrijven heeft dan ook al gereserveerd, vervolgt het enthousiaste team. Een brandpreventiebedrijf, een politieafdeling en IT-bedrijven, „die zijn natuurlijk heel nieuwsgierig hoe echt het is.” Héél echt, weten ook zij, want natuurlijk is er al volop gespeeld. „Elke keer ontdek je weer nieuwe dingen.” Op het beeldscherm boven kunnen anderen zien wat jij op dat moment in VR ziet Na afloop zijn er complimentjes van mijn medestrijders. Je knalde er mooi vier tegelijk neer, zeg. Wauw, ik ging echt stuk toen je die ene dikke zombie aanpakte. En wat beweeg je grappig als je vecht, je leek wel te dansen. Met het gevoel in zes landen te zijn geweest, stap ik weer op het pontje. Ik schrik even en wil mijn geweer al pakken: zie ik daar nou een zombie linksvoor op het dek? Ik laat mijn handen snel zakken, het is gewoon een vrouw die wat wit ziet. Lévensecht, dat Virtual Reality. Link thumb up white Log in om een reactie te plaatsen Camera video In samenwerking met Basic-Fit 28 NOV 2019 Link Amsterdam heeft er donderdag een nieuwe Ladies Only-vestiging van Basic-Fit bij. Deze is officieel en feestelijk geopend aan de Overtoom. Er valt daarom iets te winnen (zie onderaan)! Het vernieuwde Basic-Fit Ladies Only-concept speelt in op de behoeften van sportieve vrouwen in de hoofdstad, zodat zij zich meer op hun gemak voelen. Zo is de look en feel aangepast naar moderne en rustige kleuren en is er opnieuw gekeken naar de  zoning . „Wij merkten dat niet alle vrouwen zich op hun gemak voelen in het krachthonk tussen de mannen”, zegt International Marketing Manager Erica van Vonderen-Hahn. „Daarom focussen wij in deze vestiging op het comfort voor vrouwen, van het lesprogramma tot aan de kleedkamers en douches. Alles is erop ingericht om vrouwelijke leden een aangename en motiverende sportgelegenheid te bieden.” Animatie van het nieuwe bioscomplex in Amsterdam-Noord. Erik Jonk 25 NOV 2019 Link Inwoners van Amsterdam-Noord hoeven vanaf maandag niet meer het pontje of de Noord/Zuidlijn te nemen om alle nieuwste films te zien. Schoonmakers reinigen op hun knieën grote, brede trappen. Een man boent toiletvloeren, koelkasten worden gevuld. Overal zie je werkvolk, twee dagen voor de opening van bioscomplex Euroscoop in Amsterdam-Noord. Hier is een haast militaire operatie gaande, helemaal als je weet dat elf van de twaalf bioscoopzalen 48 uur voor een officieel feestmoment voor de bouwers nog niet klaar zijn. Niemand in het enorme gebouw is op deze vrijdag echter nerveus. Nee, men ligt op schema. Maandagavond wordt hier voor het publiek ‘gewoon’ de eerste film gedraaid,  Penoza: The Final Chapter . Mooi voor al die harde werkers is dat de cast van dit actiedrama, met onder meer Monic Hendrickx, Sigrid ten Napel en Niels Gomperts, eregasten bij de openingsfilm zijn. Daklozenopvang/ANP Metro en ANP 18 OKT 2019 Link Amsterdam komt vanaf volgend voorjaar met een permanente 24-uursopvang voor dak- en thuislozen. Deze komt in de plaats van de tijdelijke winteropvang aan de Transformatorweg en biedt het hele jaar door 104 plekken voor mensen die zorg nodig hebben. De permanente opvang is bedoeld voor de meest kwetsbaren en gaat in op 1 april als de winteropvang - die in december ingaat - eindigt. De gemeente wil hiermee dak- en thuislozen na een zorgvuldige screening een traject op maat aanbieden met uitzicht op een eigen dak boven hun hoofd. Zo krijgen daklozen hulp bij zaken als het aanvragen van een uitkering, een briefadres en een zorgverzekering. Ook buitenlanders zonder thuis kunnen er terecht. Weet jij al waar je heen gaat? Foto: ANP Lisa Vermeij 13 OKT 2019 Link Van 16 tot 20 oktober is onze hoofdstad het podium van Amsterdam Dance Event. Met meer dan 2500 artiesten, 600 sprekers en 1000 events is ADE het grootste event in de electronische dance muziek. Duizenden bezoekers uit de hele wereld zullen losgaan op de muziek van dj’s al Martin Garrix, John Talabot, Ryan Marciano  &  Sunnery James, Olivier Heldens, Adriatique en Bonobo. Wil jij vijf dagen lang feesten? We hebben de vetste feesten voor je op een rij gezet, die nog niet zijn uitverkocht! De Nederlandse dj en producer Oliver Heldens draait al heel wat jaartjes mee in de scene en scoorde wereldwijd talloze hits. Kan jouw ADE niet vroeg genoeg beginnen? Op woensdag 16 oktober staat Olivier Heldens in de Paradiso met zijn eigen show. Volgens de organisatoren wordt het de perfecte mix van bass en future house. Robert Oey en Femke Halsema | Creditts: Robert Vos / ANP Kippa Quincy Brouwer 17 SEP 2019 Link De revolver waarmee de zoon van Femke Halsema en Robert Oey werd opgepakt, had niet in films mogen worden gebruikt. Het wapen waarmee de zoon van Femke Halsema en Robert Oey werd opgepakt had helemaal nooit voor films gebruikt mogen worden, zegt wapenexpert Kees Witte van wapenverhuur A  Engineering. „Er gelden voor het gebruiken van wapens in films strenge regels. Er komen vergunningen bij kijken en er moet toestemming worden gevraagd bij gemeente en politie.” Lachgasbezorgkar. Foto: Niels Wenstedt / ANP Quincy Brouwer 4 SEP 2019 Link Lachgasverkoper Deniz Üresin is ontevreden over hoe hij en zijn personeel behandeld worden. Daarom deelt hij uit protest donderdagavond gratis lachgasballonnen uit. Deniz Üresin, eigenaar van Ufogas, stelt dat hij door de gemeente en politie wordt tegengewerkt. De schuld van burgemeester Halsema - die afgelopen dinsdag ook nog eens aankondigde de lachgasverkoop aan te gaan pakken - meent Üresin. Daarom zal hij donderdagavond uit protest vanaf 20.00 uur 20.000 lachgasballonnen (straatwaarde 100.000 euro) uitdelen bij de Stopera, helemaal gratis. „Iedereen is welkom. We geven alleen ballonnen aan mensen van boven de 18, dus neem je ID mee!”, meldt de jonge ondernemer. Hij heeft voor dit tijdstip gekozen omdat de burgemeester dan aanwezig is voor een vergadering. Lachgas/ANP Metro en ANP 3 SEP 2019 Link Amsterdam wil een einde maken aan de verkoop van lachgas op straat. De verkoop ervan zonder vergunning in de openbare ruimte is verboden. De gemeente en politie hebbben aangekondigd hier de komende periode actief op handhaven. Handelaren die het middel aanbieden, kunnen rekenen op een boete en een dwangsom als ze in herhaling vallen. Amsterdam/ANP Kasper Hermans 2 MEI 2019 Link Amsterdam wil in 2030 geen vervuilende benzine- en dieselauto’s meer in de stad hebben. Ook komen er meer milieuzones in de stad, zodat de inwoners schonere lucht kunnen inademen. Wethouder Sharon Dijksma (Verkeer en Luchtkwaliteit) heeft dat donderdag bekendgemaakt. Subsidies en overgangsregelingen moeten autobezitters helpen afstand te doen van hun benzine- en dieselauto’s en over te stappen op elektrisch vervoer. „Na roken, slecht eten en weinig bewegen is vieze lucht het vierde grootste gezondheidsrisico voor de Amsterdammer. Amsterdammers leven gemiddeld een jaar korter door vieze lucht. We gaan er alles aan doen om die situatie te verbeteren”, aldus Dijksma. Vanaf dit weekend kun je 24/7 uur lang films kijken bij Pathé Arena in Amsterdam Foto: ANP Lisa Vermeij 24 APR 2019 Link Zin om na middernacht nog naar de bioscoop te gaan? Vanaf dit weekend kan het. De vestiging van Pathé bij de Johan Cruijff ArenA blijft in het weekend van Koningsdag voor het eerst de hele nacht open. De pilot in Amsterdam loopt tot en met zaterdag 20 juli. In 2018 deed het filmbedrijf al een proef met de bioscoop op het Schouwburgplein in Rotterdam. Vanaf 27 april kun je dus ook in Amsterdam de hele nacht door naar de film. Naast het reguliere aanbod zullen er ook specials en oude films worden vertoond. Coentunnel Amsterdam. Foto: ANP Metro 11 APR 2019 Link De politie in Amsterdam kreeg donderdag tijdens de avondspits een vreemd verzoek. Ze hebben een fietser uit de Coentunnel moeten halen, dat meldt Rijkswaterstaat op Twitter. De tunnel moest tijdelijk even dicht en daardoor ontstond er een extra lange file. Hoe de fietser in de tunnel terecht is gekomen, is nog niet precies duidelijk. Het is trouwens niet de eerste keer dat er een fietser in de tunnel fietst die bedoeld is voor auto's en andere zwaardere voertuigen. Ter illustratie. / Pexels Metro en ANP 6 APR 2019 Link Groepjes scooterrijders hebben zaterdag in Amsterdam flink de orde verstoord. Rond 15 uur verzamelden zich zo'n vijftig scooterrijders op het Mercatorplein in Amsterdam-West. Vervolgens deelden ze zich op in kleinere groepen en misdroegen zich op allerlei manieren in zowel West als het centrum. Zo reden ze op de busbaan, gooiden ze met flesjes naar voorbijgangers, bekladden ze met spuitbussen verkeersborden en reden ze door voetgangersgebied. Zes rijders zijn aangehouden en hun scooters zijn in beslag genomen, zegt een woordvoerder van de Amsterdamse politie naar aanleiding van een bericht van  AT5 . Op een video van de zender is te zien dat een aantal jongens met Turkse vlaggen lopen. Uitgaanspubliek op de Amsterdamse Wallen. Foto: ANP Metro 27 MRT 2019 Link Het is een comeback van een uitstervend fenomeen: de seksbioscoop. Vrijdag wordt er een 5D bioscoop geopend op de Amsterdamse wallen. Naast vijfdimensionale films biedt de bios ook nog bewegende stoelen en speciale effecten als rook, water en geur. De nieuwe bioscoop 5D Porn is een initiatief van Wallenondernemers. Kim Holland, pornoactrice en -producent, heeft een korte film gemaakt die zes keer per uur te zien zal zijn. „Het heeft nogal wat voeten in de aarde gehad," zegt ze aan  Het Parool . „Een 5D-film is nieuw voor ons." Krokusjes al vol in bloei   Iris Hermans 19 FEB 2019 Link Vlinders fladderen rond, padden gaan ‘extreem vroeg’ op pad, wespenkoninginnen paraderen al in de lucht: de lente lijkt aan. Lekker voor jou, mits je geen hooikoorts hebt, minder voor de dagpauwoog en grutto. „Bizar wat nu gaande is!” Bioloog Arnold van Vliet heeft evenals vele andere Nederlanders toch wel de lente in zijn bol, maar een beetje gek voelt het wel. „Alles wat je nu om je heen ziet gebeuren, strookt eigenlijk niet met de tijd van het jaar. Het is nog maar midden februari en de krokusjes staan al in bloei, de bijen komen stuifmeel halen, de hommel- en wespenkoninginnen zijn al gespot.” Hij heeft nog niet alles met eigen ogen gezien, maar op  Natuurkalender.nl  wordt nauwkeurig bijgehouden wat allemaal groeit, bloeit en rondvliegt. ,,Kun je zelf dus ook doen hè”, moedigt hij aan, „als je de vinkenslag hoort bijvoorbeeld, of het klein hoefblad in bloei ziet.” In de versierde tram heerste een gezellige sfeer. / Remko de Waal | ANP Metro 10 FEB 2019 Link Een aantal Amsterdammers had zondag een wel heel bijzondere locatie voor een speeddate. De Amsterdammers kregen in een tram van openbaarvervoersbedrijf GVB de kans op elkaar beter te leren kennen. De met rood en witte ballonnen versierde tram reed zondag kriskras door een regenachtig Amsterdam heen. Gastvrouw van het speeddate-evenement was Angela Groothuizen. de talenten van Hieroo Amsterdam: Seffie van Helden, Judith Stuij, Rooske Last, Simone Neuvel, Dieke Janssen, Sebastiaan van de Kasteele   Iris Hermans 28 JAN 2019 Link Traineeships betekenen voor veel starters een springplank naar een mooie toekomst. Metro nam een kijkje achter de schermen, of tijdens de lunch van de trainingsdag bij Hieroo, waar trainees talenten worden genoemd. Ze hebben net twintig minuten buiten gelopen, waarbij ze als opdracht meekregen: wat gebeurt met je aandacht als je alleen bent? Want het is best intensief, zo’n trainingsdag met z’n allen, goed om dan weer even ‘in het hier en nu te komen voor jezelf’. Om daarna weer met z’n allen op te warmen.  Onderneemster Cherlane Meijnaar opende deze week Melanin Beauty Cosmetics: een haarwinkel speciaal voor afro, -kroes en krullend haar, in het Centraal Station.  Lisa Vermeij 24 JAN 2019 Link Heb je blond, rood, geverfd, vet of dun haar? Dan kun je al je favoriete haar producten vaak gewoon bij de gemiddelde drogisterij kopen. Maar heb je krullend of kroeshaar dan is het een stuk lastiger om de juiste haarverzorging te vinden. Onderneemster Cherlane Meijnaar opende deze week Melanin Beauty Cosmetics: een haarwinkel speciaal voor afro, -kroes en krullend haar, in het Centraal Station (Stationsplein 31). ,,Voor elk haartype hebben we haarproducten: van glad haar tot golvend, krullen, kroezend. Het zijn producten waar mensen voorheen voor naar de toko moesten.“ Het assortiment van haarverzorgingsproducten is bij de meeste supermarkten en drogisterijen vooral gericht op Europees haar, maar vrouwen met afro, kroes of golvend haar kunnen vaak niet de juiste spullen vinden in deze winkels. ,,De gekleurde vrouw besteedt soms wel vier keer zoveel geld aan haarproducten, maar daarvoor moeten zij wel de hele stad door reizen. In Amsterdam moeten ze bijvoorbeeld naar Amsterdam Zuid-Oost of Oost reizen. Ze kunnen niet even snel de Douglas of de Etos in rennen,” zegt Cherlane, oprichtster van Melanin Beauty Cosmetics. De winkel biedt een groot assortiment aan bijna alleen maar veganistische haarproducten. ,,We hebben spullen voor alle haartypen: glad, kroes, golvend, krul, maar ook producten die je krullen juist activeren of ervoor zorgen dat je krullen meer naar voren komen. Deze producten kun je doorgaans niet kopen bij de Etos.” Uitgaanspubliek en politie in Amsterdam. / ANP Metro en ANP 13 JAN 2019 Link Bewoners van de Amsterdamse binnenstad voelen zich volgens gemeentelijk ombudsman Arre Zuurmond vaak niet gehoord in hun klachten, terwijl ze wel vaak gelijk hebben. Zuurmond schrijft dat in een conceptrapport over de forse overlast en andere problemen in het centrum van de hoofdstad, na een maandenlang eigen onderzoek op de Wallen. Zuurmond constateerde tijdens zijn onderzoek al dat het centrum 's nachts in een soort wetteloze „urban jungle" verandert. In zijn rapport draagt hij mogelijke oplossingen aan om bijvoorbeeld de drukte, overlast, vervuiling en criminaliteit tegen te gaan. Hij pleit er onder meer voor om in te zetten op „innovatieve" oplossingen. 30 lolbroeken in Amsterdam vonden het tijd voor iets grappigs en besloten daarom tegelijkertijd in de Metro hun broek uit te doen. / Pixabay Metro 13 JAN 2019 Link De winterdagen zijn voor veel mensen niet bepaald de vrolijkste tijd van het jaar. Daarom vonden zo'n dertig mensen het tijd voor wat humor. Zij besloten middenin de Amsterdamse metro allemaal tegelijkertijd hun broek uit te doen. Deze bijzondere metrorit wordt de No Pants Subway Ride genoemd. Hij is vandaag in verschillende steden gehouden, zoals Berlijn en New York, maar Amsterdam had de primeur. Om precies 15.00 uur stonden dertig passagiers bij halte Vijzelgracht letterlijk in hun hemdje. Foto: ANP Bregje Simons 24 NOV 2018 Link Er komt geen zogenoemd 'boerkaverbod' in Amsterdam. Dat zei de Amsterdamse burgemeester Femke Halsema vrijdagavond tijdens een bijeenkomst over in Slotervaart waar ze in gesprek ging met bewoners. Daarmee staat ze lijnrecht tegenover de Staten-Generaal: zowel de Eerste als de Tweede kamer heeft namelijk voor een beperkt boerkaverbod gestemd. Dat verbod moet voorkomen dat er nog gezichtsbedekkende kleding mag worden gedragen in het openbaar vervoer, ziekenhuizen, overheidsgebouwen en het onderwijs; op straat wordt de boerka niet verboden. Er wordt door minister Ollongren nog overleg gepleegd voor de wet ingaat, maar voor Halsema staat het besluit al vast: „Amsterdam gaat aan dit verbod geen gevolg geven." Ze zegt niet te willen dat vrouwen uit de tram worden gehaald omdat ze een nikab dragen. 