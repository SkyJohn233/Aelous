PROGNOZA METEO PE TREI...| RomaniaTV.Net - Mobi Maramureş, Transilvania şi Moldova sunt zonele unde instabilitatea atmosferică va persista săptăm na viitoare,  n timp ce  n Bucureşti primele semne de ploaie sunt aşteptate abia miercuri spre seară. Luni, vremea va fi în general instabilă în Maramureș, Transilvania și Moldova, precum și în zonele de deal și de munte, unde vor fi înnorări temporar accentuate, averse, descărcări electrice și intensificări de scurtă durată ale vântului. În restul teritoriului cerul va fi variabil și astfel de fenomene se vor semnala pe arii restrânse. Izolat, vor fi condiții de grindină și, mai ales în nord și în zona montană, cantitățile de apă vor fi mai însemnate. Temperaturile maxime se vor încadra între 21 și 32 de grade, iar cele minime vor fi cuprinse, în general, între 12 și 20 de grade. La Bucureşti, luni, cerul va fi variabil, iar vântul va sufla slab și moderat. Temperatura maximă se va situa în jurul valorii de 30 de grade, iar cea minimă va fi de 14...16 grade. Marţi, vremea se va menține în general instabilă în Maramureș, Transilvania, Moldova și zonele de deal și de munte, unde vor fi înnorări temporar accentuate, averse ce pot avea și caracter torențial, descărcări electrice și intensificări de scurtă durată ale vântului. În restul teritoriului, cerul va fi doar temporar noros și astfel de fenomene se vor semnala local, mai ales noaptea, îndeosebi în vest. Izolat, cantitățile de apă vor fi însemnate. Temperaturile maxime se vor încadra între 23 și 32 de grade, iar cele minime vor fi cuprinse, în general, între 12 și 22 de grade. La Bucureşti, marţi, cerul va fi variabil, iar vântul va sufla moderat. Temperatura maximă va fi de 30...31 de grade, iar cea minimă de 15...17 grade . Miercuri, vremea va fi instabilă în majoritatea regiunilor. Cerul va avea înnorări temporar accentuate și vor fi averse ce vor avea și caracter torențial și descărcări electrice în vestul, centrul și nordul țării, precum și în zona montană, iar după-amiaza și noaptea, local și în celelalte regiuni. Pe arii restrânse vor fi cantități de apă mai însemnate și vor fi condiții de grindină. Vântul va sufla moderat, cu intensificări temporare, în special la munte, dar și asociat ploilor. Temperaturile maxime vor fi cuprinse între 21 și 30 de grade, iar cele minime se vor situa între 11 și 21 de grade. Miercuri, la Bucureşti, cerul va fi variabil, cu înnorări mai accentuate spre seară și noaptea când vor fi ploi de scurtă durată și, posibil, descărcări electrice. Vântul va sufla moderat, cu unele intensificări. Temperatura maximă se va situa în jurul valorii de 28 de grade, iar cea minimă va fi de 16...18 grade.   Your Privacy Strictly Necessary Cookies Performance Cookies Functional Cookies Targeting Cookies More Information Active Always Active We use cookies to personalise content and ads, to provide social media features and to analyse our traffic. We also share information about your use of our site with our social media, advertising and analytics partners. 