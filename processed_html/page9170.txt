Diğer Düzenlemeler | Yasal Uyarı | Türk Hava Yolları ® Yasal Uyarı Bu uyarı, Avrupa Birliği’nin 889/2002 Sayılı Düzenlemesi uyarınca zorunludur. Bu uyarı, tazminat davası açmak ya da Düzenleme’nin veya Montreal Konvansiyonu’nun hükümlerini yorumlamak için kullanılamaz. Bu uyarı, taşıyıcı ile aranızdaki sözleşmenin bir parçasını oluşturmaz. Uyarının içeriğinin doğruluğu taşıyıcı tarafından beyan edilmemiştir. Bagaj gecikmesi halinde; havayolu firması, zararı önlemek amacıyla gerekli tüm tedbirleri almadıkça veya bu tedbirleri almak mümkün değilse zarardan sorumludur. Yolcu gecikmesi için sorumluluk 1.131 SDR ile sınırlandırılmıştır. Bagaj tahribatı, kaybı ve hasarı: Havayolu firması, bagajın tahribatı, kaybı veya hasar görmesi halinde 1.131 SDR’ye kadar sorumludur. Kayıtlı bagaj durumunda, taşıyıcı kabahatli değilse bile sorumludur. Kayıtlı olmayan bagaj durumunda, taşıyıcı kabahatliyse sorumludur. Yolcunun ölümü veya yaralanması nedeni ile sorumluluğumuz herhangi bir üst sınırlamaya tabi olmayacaktır. Yolcu ile ilgili tüm taleplerde, yolcunun müterafik kusuruna ilişkin uygulanabilir mevzuat hükümlerini ileri sürme hakkımız bulunmaktadır. Ancak, yolcu ölümü veya yaralanması veya bedensel zarara uğraması halinde 113.100 SDR’ye kadar olan zararlarda herhangi bir sorumluluktan kurtulma defi öne sürmeyeceğiz. 113.100 SDR’nin üzerindeki taleplerde ise, Varşova Konvansiyonu ‘nun uygulandığı durumlarda, sigorta veya  benzeri kamu kurum ve kuruluşlarınca yapılan rücuen tazmin taleplerinde sorumluluk limitinden veya defi haklarından feragat uygulanmayacaktır. Ön ödeme: Ölüm veya yaralanma halinde, tarafımızca gecikmeksizin ve her halükarda tazminata hak kazanan gerçek şahısların teşhisinden itibaren 15 gün içinde söz konusu şahısların acil ekonomik ihtiyaçlarını karşılamak için müzayaka içine düştüğü nispette gerekli miktarda ön ödeme yapılır. Bu hükme halel gelmemek kaydıyla yolcu ölümü halinde bu ön ödeme miktarı yolcu başına 16.000 SDR karşılığından az olmayacaktır. Yolcunun gecikmesi durumunda, yolcunun müterafik kusuruna ilişkin uygulanabilir mevzuat hükümlerini ileri sürebildiğimiz haller saklı kalmak kaydıyla, sorumluluğumuz aşağıda belirtilen limitlerle sınırlandırılmıştır. Varşova Konvansiyonu’nun uygulandığı durumlarda; zararının önlenmesi için kendimizin ve adamlarımızın her türlü tedbirleri aldığını veya almamızın imkansız olduğunu ispat etmemiz halinde sorumluluğumuz bulunmamaktadır. Montreal Konvansiyonu hükümlerinin uygulandığı durumlarda, zararın meydana gelmesinin önlenmesi için öngörülebilir tüm tedbirleri aldığımızı ya da bu tedbirlerin alınmasının imkansız olduğunu ispat etmemiz halinde, sorumluluğumuz bulunmamaktadır. Montreal Konvansiyonu’na göre sorumluluğumuz 4.694 SDR ile (yaklaşık 5.000 EUR) sınırlandırılmıştır. Varşova Konvansiyonu’nun uygulandığı durumlarda: Bagajın tahrip olması, kaybı, hasarı ya da gecikmesi durumunda yolcunun ya da hakların dayandırdığı kişinin müterafik kusuruna ilişkin uygulanabilir mevzuat hükümlerini ileri sürebiliriz. Bunun dışında, zararın önlenmesi için kendimizin ve adamlarımızın her türlü tedbirleri aldığını veya almamızın imkansız olduğunu ispat etmemiz durumundaki sorumluluğumuz bulunmamaktadır. Bu haller dışında sorumluluğumuz aşağıda belirtilen limitlerle sınırlandırılmıştır. Varşova Konvansiyonu’na göre sorumluluğumuz kayıtlı bagaj için kilogram başına 250 Poincare Franc (birçok ülkede yaklaşık 20 USD) ve kayıtsız bagaj için toplam 5.000 Poincare Franc (yaklaşık 400 USD) ile sınırlandırılmıştır. Zarar vermek kastıyla veya ihmalimiz olduğunun ispatı halinde bu limitler uygulanmaz. 