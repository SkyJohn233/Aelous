ריאל מדריד, ניצחה 74:73 את פנאתינייקוס | ספורט 1 לא רק מכבי תל אביב משחקת הערב (חמישי). עוד שלושה משחקים מתקיימים היום במחזור הלפני-אחרון בעונה הסדירה של היורוליג, וכל אחד מהם יכול לקבוע את גורלם של הצהובים במפעל. במשחק הראשון, ריאל מדריד ניצחה עם הבאזר 73:74 את פנאתינייקוס. פנרבח'צה הביסה 90:104 את מילאנו בעוד ברצלונה גברה 83:95 על בודוצ'נוסט. פנאתינייקוס - ריאל מדריד 74:73 רק בשבוע שעבר ספגה ריאל הפסד ראשון אחרי שישה ניצחונות ברציפות בכל המסגרות עם 86:76 לבאסקוניה, וביום ראשון הוסיפה עוד אחד בליגה כשירדה מנוצחת 82:76 מהקלאסיקו נגד ברצלונה. האם זוהי תחילתו של משבר בדיוק ברגעים המכריעים של העונה? מקומה בפלייאוף כבר מובטח, אבל היא לא תרצה להגיע לשם במומנטום שלילי. ומומנטום שלילי זה בדיוק איך שהחל המשחק מבחינת אלופת אירופה הנוכחית, כשמהרגע שפנאתינייקוס עלתה ליתרון ב-3:5 היא לא עצרה וברחה ל-6:18 ומשם ל-22:8. עד סוף הרבע השליטה היוונית נמשכה, וריצת 0:8 נוספת נתנה לה 14:32 מהדהד אחרי 10 דקות. סרחיו יול. תרם 12 נקודות למאמץ הקבוצתי (אתר היורוליג) ריאל הצליחה להקטין מעט את היתרון ברבע השני, בעיקר בזכות דקות טובות של וולטר טבארס, אבל הפער נשאר דו ספרתי כמעט לאורך כל הרבע והכי קרוב שהלבנים הגיעו היה ב-26:35. בסופו של דבר הרבע נגמר עדיין בהובלה משכנעת של המארחת, 33:45. ברבע השלישי הצליחה ריאל לנגוס בפער בצורה יותר רצינית, כשממצב של 39:50 הצליחה לחזור עם ריצה מרשימה בהובלת רודי פרננדס. סרחיו יול בלט גם הוא, והרבע נגמר ב-53:59. ברבע הרביעי הצליחו שוב הלבנים לצמצמם את הפער, אבל פנאתינייקוס לא נתנה להם לנוח ו-20 שניות לסיום התוצאה היתה 73:71. טבארס ניסה לחדור ולהשיג הארכה אבל נעצר, והשעון התקרב לאפס כשהכדור הגיע לרודי פרננדס. הפורוורד הוותיק לקח זריקה משוגעת מכמעט חצי מגרש עם הבאזר, והכדור הלך פנימה. המרוויחה הגדולה: מכבי תל אביב. פנאתינייקוס היא אחת הקבוצות שנלחמות איתה על מקום בפלייאוף, והפסד עבור הירוקים הוא חדשות טובות מאוד עבור הצהובים, ש הביסו 55:90 את גראן קנריה . מילאנו - פנרבחצ'ה 104:90 גם מילאנו נלחמת על מקום בפלייאוף, וגם הפסד שלה הוא טוב למכבי. מזל עבור נציגת ישראל שהיא פגשה את הקבוצה החזקה בליגה. מוחמד עלי העלה את הטורקים ל-9:16, אבל המארחת חזרה ל-17:19 לפני שהרבע נגמר ב-17:22 לפנרבחצ'ה. הפער נשמר בתחילת הרבע השני, אבל שלשה של ג'יימס נונאלי צימקה ל-30:29 ומשם לשוויון, ומוליכת היורוליג יצאה לריצת 2:12 כדי להחזיר לעצמה את השליטה. משם ועד סוף המחצית הכל הלך יותר חלק, ושלשה של מוחמד חתמה אותה ב-42:52. עלי מוחמד. הוביל עם 23 נק' (אתר היורוליג) פנרבחצ'ה ניסתה לברוח כדי לסגור את הסיפור ברבע השלישי, אבל מייק ג'יימס לא נתן לה וצימק כמעט לבדו ל-65:59. נונאלי היה זה שחתם את תוצאת הרבע, כשהוריד את ההפרש ל-5 בלבד ב-68:73. אבל את כל המאמץ שהשקיעה מילאנו ברבע השלישי היא איבדה ברביעי, ופנרבחצ'ה ברחה ל-70:83 שפחות או יותר סגר את הסיפור. לואיג'י דאטומה הוריד שלשה שקבעה 78:91 חמש דקות לסיום, ומילאנו לא הצליחה לחזור. star star star star star 