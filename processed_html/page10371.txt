Shell förutsåg klimathoten – 30 år tidigare Vi använder cookies för att förbättra funktionaliteten på våra sajter, för att kunna rikta relevant innehåll och annonser till dig och för att vi ska kunna säkerställa att tjänsterna fungerar som de ska. Läs mer i vår  cookiepolicy . Oljebolaget Shell förstod att fossila bränslen skulle orsaka klimatförändringar redan 1988. Och att det skulle bli svårt att stoppa dem när de väl började märkas. Detta framgår i gamla dokument som en tysk journalist på De Correspondent har tagit del av, skriver  Washington Post . I en rapport från 1988 har en tysk journalist hittat bevis på att oljebolaget Shell visste att fossila bränslen skulle påverka miljön.  De ska ha förstått hur stor påverkan skulle bli av fossila bränslen, företagets egna stora  bidrag till klimatförändringarna och även hur svårt det skulle bli att stoppa förändringarna. Rapporten från 1988 heter "Växthuseffekten" och i den fanns beräkningar som visade att Shell ensamma bidrog med fyra procent av världens totala koldioxidutsläpp. Detta genom sin produktion av olja, naturgas och kol.  Det var Jelmer Mommers, en reporter på De Correspondent, som avslöjade rapporten och publicerade den på  Climate Files . Rapporten från 1988 visar att Shells arbetsgrupp förstod att klimatförändringarna skulle påverka levnadsstandard och matförsörjning och ha sociala, ekonomiska och politiska konsekvenser. Gruppen varnades också om stigande havsnivåer skulle orsaka svårigheter länge kuster, hamnar, raffinaderier och depåer.  Dokumentet kontrasterar rejält med den linje som Shell bedrev under 1990-talet när bolaget var medlemmar i Global Climate Coalition. Industrigruppen, där Shell ingick fram till 1998, ställde sig tvekande till forskningsrönen om klimatförändringar och motsatte sig Kyotoprotokollet, det avtal som nåddes 1997 för att bekämpa klimatförändringarna. Shell valde på torsdagen att publicera ett svar till offentliggörandet av rapporten från 1988. ”Shell-gruppens linje kring klimatförändringarna har varit en offentlig fråga i decennier. Vi stöder starkt Parisavtalet och samhällets behov av att ställa om till en minska användning av fossila bränslen, samtidigt som vi stärker de ekonomiska och sociala fördelarna när energi blir tillgängligt för alla. Att lyckas navigera den här dubbla utmaningen kräver en sund regeringspolitik och kulturell förändring för att hitta klimatvänliga alternativ för näringsliv och konsumenter. Det kräver samarbete mellan alla samhällssegment”, skriver företaget. ◼︎◼︎  Detta är en nyhetsartikel.   Expressen granskar, avslöjar och ger dig de senaste nyheterna på ett objektivt och sakligt sätt.  Mer om oss här. Det är  gratis  och går snabbt! 