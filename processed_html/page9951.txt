PANTIP.COM : E7161779 เครื่องเล่นใน Tokyo Disneyland อันไหนที่ไม่ควรพลาดมั่งคะ??? [ท่องเที่ยวต่างประเทศ] ได้มีโอกาสอ่านรีวิวของเพื่อนๆ ที่เกี่ยวกับ Tokyo Disneyland ข้อความที่มีเกือบทุกกระทู้คือ  " คนเยอะมากกกกก " " ต่อคิวเครื่องเล่นนานมากกกกก "  ทีนี้กำลังจะไปเที่ยวปลายเดือนนี้ค่ะ เลยอยากรบกวนเพื่อนๆ พี่ๆ น้องๆ ช่วยแนะนำให้หน่อยว่า... 1. ไป Tokyo Disneyland ทั้งที เครื่องเล่นไหนบ้างที่ไม่ควรพลาด 2. ในหนึ่งวันเพื่อนๆ ได้เล่นเครื่องเล่นกันกี่อย่างคะ 3. ไอ้เจ้า fast pass เนี่ย เค้าใช้กันอย่างไรอ่ะ จากคุณ : kuromi- [ 1 พ.ย. 51 09:59:44 A:58.97.37.61 X: TicketID:186119]  ความคิดเห็นที่ 1 เข้ามาตอบแบบงูๆปลาๆค่ะ รู้น้อย เพราะมีพี่ทำให้หมดเลย ^ ^ " เราได้เล่นทั้งหมด 4-5 อย่างค่ะ คนเยอะมากก บางครั้งเลยต้งเล่นแบบเด็กๆ เช่น ถ้วยหมุนๆไรงี้ อัที่เด่นๆ ได้เล่นอยู่ สามอย่างได้มั้งเช่น ล่องเรือกัปตันแจ็คสไปโรวล์ ส่วนที่ไม่อยากให้พลาด ก็ ที่มันคล้ายๆซูเปอร์แสปลชบ้านเราอ่ะค่ะ  ส่วน fast pass นี่เหมือนกะเราไปจองเวลาเครื่องเล่นไว้ก่อนน่ะค่ะ พอถึงเวลา เราก็ไป (รอผู้รู้อีกที) ป.ล เหมือนจะช่วยไรไมได้มาก แต่อยากบอกว่า ไอติมที่เป็นรถเข็น 200 เยน อร่อยมากกกค่ะ รสสตอร์เบอรรี่นะคะ ฮ่าๆๆ จากคุณ : Canabis  - [ 1 พ.ย. 51 10:17:29 ]  ความคิดเห็นที่ 2 ครือว่า ส่วนตัวแล้ว ขี้งก ก็เลยไปหลัง 18.00 น. ซึ่งราคาถูกกว่าเวลาปกติ ก็เลย ไม่ค่อยมีคน ได้เล่นทุกเครื่อง สบายแฮ คิวไม่ยาว ส่วน fast pass ก็แบบประมาณว่า ต้องซื้อตั๋วเพิ่ม  แล้วพอไปถึงเครื่องเล่น ก็จะไม่ต้องเข้าคิวปกติ  สามารถแหกคิวไปเล่นได้ก่อนพวกบัตรธรรมดา (มีคิวเหมือนกัน แต่คิวสั้น และจะได้เล่นก่อน) ทีแรกไม่รู้ ก็ไปเดินเข้า fast pass ก็โดนไล่ออกมา ต้องไปเข้าอีกช่องนึง ซึ่งคนจะยาวกว่า แต่อย่างว่า หลัง 18.00 น. ยังไงก็ไม่ค่อยมีคน ถ้าจะไปตอนเช้า ก็ต้องทำใจ จากคุณ : polmee  - [ 1 พ.ย. 51 10:38:42 ]  ความคิดเห็นที่ 3 -*- ไม่แน่ใจว่าจะเหมือนที่ ฟลอริด้า หรือเปล่านะครับ fast pass เป็นเหมือนการจองเครื่องเล่นไว้ก่อน พอถึงเวลามันจะมีช่องสำหรับ fast pass ให้เราเดินเข้าซึ่งเร็วกว่าต้องต่อคิวตามปกติ แต่ fast pass จะสามารถจองได้ 1ชั่วโมง / 1 ใบ  เช่นในชั่วโมงนี้คุณจอง pirate of the carribian ดังนั้นภายในชั่วโมงนี้คุณก็จะจอง fast pass ของเครื่องเล่นอื่นไม่ได้อีก ระหว่างที่รอเวลาก็ไปหาเครื่องเล่นอื่นเล่นที่คิดว่าจะสามารถกลับมาทันเล่นเครื่องเล่นที่จองไว้  (ปล. ผมซื้อตั๋วแบบตั๋ววัน) จากคุณ : หัวหอม (หัวหอมยิ้มได้)  - [ 1 พ.ย. 51 11:13:21 ]  ความคิดเห็นที่ 4 เราเองเคยไป แบบ ธรรมดานะคะ ไม่ใช่ sea อะ คือของเล่น มันก็จะ สไตล์น่ารักๆ ไม่หวาดเสียวอยู่ละคะ ชอบที่ สุด ก็บ้าน หมีพูห์อะ...จำได้ว่ารอนานมาก แต่ก็คุ้มค่าที่รอ อะ เราว่าเค้า ออกแบบ ทำได้ได้มากเลย ชอบๆๆๆๆๆๆๆๆๆๆๆๆๆๆๆๆๆๆๆๆๆๆๆๆ ........................................................................ วันนึง...ถ้าเป็น วันธรรมดา ก็เดินไป เล่นได้ 1 รอบ disneyland อะค่ะ จะเล่น ได้กี่ อย่าง แล้วแต่ความสามารถและการบริหารเวลาค่ะ เราเอง เล่นได้เกือบครบเลย ขาดไป ไม่กี่อย่าง ........................................................................ fast pass มันจะมีตู้ fastpass แถวๆ เครื่องเล่นค่ะ ให้เราเอา บัตรเรา ไปสอด เครื่อง ก็จะพิมพ์บัตร fast pass ออกมา ในรอบ เวลา นั้นๆ ที่ตู้กำหนด พอถึงเวลา ก็เดินไปเล่นเครื่องเล่นได้เลย ...จำไม่ได้ ว่า จำกัดครั้งแลกตั๋ว fast pass รึเปล่า ...อันนี้อะค่ะ ถ้าเลือกใช้ ดีๆ แบ่งใช้ กะของธรรมดา จะใช้ได้คุ้มมากๆ .......................................................................... บอกอีกเรื่อง ข้าว ราดแกงกะหรี่ ใน disneyland อร่อยมากๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆๆ ห้าม พลาดค่ะ ความคิดเห็นที่ 5 เราเพิ่งไปเมื่ออาทิตย์ก่อนค่ะ ขนาดไปวันจันทร์คนยังเยอะมากกกกกกกกกกกเลยค่ะ ที่เราไปเล่นก็มี - Space Mountain - Pirate of the carribian  - Buzz Lightyear  - บ้านผี จำชื่อไม่ได้ละ Hunter..อะไรสักอย่าง มันจะเป็น The Nightmare Before Christmas ค่ะ พอเข้าไปก็ไปขอแผนที่เค้าค่ะ เครื่องเล่นไหนใช้ fast pass ได้ มันจะมีบอกไว้ค่ะ วิธีใช้ก็ไปสอดตู้ fast pass ที่เครื่องหน้าเครื่องเล่น แล้วมันจะมีบัตรให้เรา 1 ใบ เค้าจะระบุไว้ว่าให้กลับมาเล่นได้ในระหว่างกี่โมงถึงกี่โมงค่ะ ระหว่างนั้นเราก็ไปต่อคิวเล่นอันอื่น แล้วค่อยกลับมาเล่นเครื่องเล่นที่เราใช้ fast pass ในเวลาที่ในบัตรกำหนดค่ะ เค้าจะมีช่องสำหรับ fast pass ให้ เราก็เอาบัตรไปยื่นที่ช่องนั้น เค้าก็จะให้เราลัดคิวเข้าไปเลยค่ะ ช่วงที่เราไปมันเป็นช่วงฉลองครบ 25 ปี โตเกียวดิสนีย์แลนด์ แล้วก็เป็นช่วงใกล้ๆฮาโลวีนด้วย เลยมีพาเรต 3 รอบ 3 แบบเลยค่ะ ไม่แน่ใจว่ามันจะหมดวันไหนค่ะ แต่ตอนไปเสียดายอยู่อย่างค่ะ Small World เค้าปิดซ่อมพอดี อดเข้าไปดูเลย เพราะชอบอันนี้มากๆค่ะ ถ้าช่วงที่คุณจขกท.ไปเที่ยว มันเปิดพอดี  ก็แนะนำว่าห้ามพลาดอันนี้ด้วยนะคะ  ขอให้เที่ยวให้สนุกนะคะ ^^ จากคุณ : ตุ๊กตาไขลาน  - [ 1 พ.ย. 51 13:07:57 ]  ความคิดเห็นที่ 6 space mountain pooh pirate of caribbean นึกออกแค่นี้อ่ะค่ะ ได้เล่นประมาณ 6 อย่าง ถ้าเป็นไปได้ ขอ fast pass ของ pooh นะคะ คนเยอะมากกกก เราต่อคิวประมาณสามชั่วโมงได้ (ไม่ได้เวอร์นะ .. เหนื่อยมากกก) แต่คุ้มค่าค่ะ เค้าทำดีจริง ๆ จากคุณ : เพนกวินน้อยลอยน้ำ  - [ 1 พ.ย. 51 17:22:27 ]  ความคิดเห็นที่ 7 เพิ่งไปมาเมื่อเดือนที่แล้วครับ มาย้ำอีกรอบว่า คนเยอะมาก มากกกกกกกกกกก.... ครื่องเล่นที่ไม่ควรพลาดก็เป็น :: Space mountain - เหมือนของ Dream World บ้านเราครับ เป็นรถไฟเหาะ อยู่ในโดมมืดๆ Big Thunder Mountain - เป็นรถไฟเหาะ รางไม้ครับ  Super Splash - เหมือน Dream World บ้านเราครับ ล่องแก่งไปเรื่อยๆ แล้วมาไหลจากที่สูง ตอนสุดท้าย Pooh's hunny hunt - อันนี้ออกแนวน่ารักครับ นั่งอยู่ในถ้วย แล้วก็เลื่อนๆ ไปชมหมีพูห์กะเพื่อน ผม Post เฉพาะที่ผมชอบนะครับ ตอนที่ผมไปคิดว่าได้เล่นตัว Highlight ทั้งหมดเลย เพราะไปตั้งแต่ 8 โมง กลับออกมาตอน 4 ทุ่ม  Tokyo Disneyland ไม่เน้นเครื่องเล่นแบบหวาดเสียวครับ ทุกเครื่องเล่น สามารถเอากระเป๋าติดตัวไปได้ เค้าจะให้เอาวางไว้ตรงเท้าเลยครับ แปลว่า เครื่องเล่นทั้งหมด ไม่มีผาดโผนเลย เหมาะกับเด็กๆครับ ส่วนเรื่อง Fast Pass ก็ง่ายมากครับ ในโบชัวร์ จะมีบอกไว้ ว่าเครื่องเล่นไหน มี Fast Pass อยู่ ก็ให้เราไปที่เครื่องเล่นนั้น แล้วเอาตั๋วไปเสียบกะเครื่อง ก็จะได้บัตร Fast Pass มาครับ ในนั้นจะระบุไว้ว่า ให้มาเล่นเครื่องเล่นนี้ ได้ตอนกี่โมง เช่น (10.30-11.00) ก็แปลว่า ช่วงเวลานั้นๆ คุณสามารถไปต่อแถวช่อง Fast Pass ได้เลย มันจะเร็วกว่าการต่อแถวรอปกติครับ นอกจากนั้น ในบัตร Fast Pass ยังเขียนไว้อีกว่า คุณสามารถไปกดบัตร Fast Pass ได้อีกครั้ง ในเวลากี่โมง ลองไล่ๆดู บรรทัดข้างล่างที่เป็นเวลานะครับ ส่วนใหญ่ ประมาณ 1-2 ชั่วโมง หลังจากกดบัตร Fast Pass ครั้งนึงแล้ว เค้าถึงจะอนุญาตให้กดใหม่อีกครั้งนึงครับ ข้อแนะนำก็คือ คุณต้องดูก่อนว่า อยากเล่นเครื่องเล่นไหนมากที่สุด เรียงไป 1-2-3 จากนั้น ก็ไปกด Fast Pass ของเครื่องเล่นแรกก่อนครับ จากนั้นก็ไปต่อคิวรอเครื่องเล่นที่ 2 พอเล่นเครื่องเล่นที่ 2 เสร็จ (การต่อคิว ปกติ จะใช้เวลาในการรอประมาณ 1-2 ชั่วโมง) ก็ไปกด Fast Pass ของเครื่องเล่นที่ 3 แล้วก็จะสามารถ กลับมาเล่น เครื่องเล่นที่ 1 ได้ โดยใช้ Fast Pass... บริหารเวลาไปเรื่อยๆครับ... และอยากจะบอกว่า ช่วงเวลาประมาณ บ่ายๆ Fast Pass จะหมดแล้วครับ... แต่ละเครื่องเล่น ไม่สามารถกด Fast Pass ได้แล้ว เพราะคนเยอะจัด ตอนผมไป รอนานที่สุดก็ Super Splash นี่แหละครับ 180 นาที (แต่ละเครื่องเล่น จะมีป้ายบอกเวลาที่ต้องรออยู่ครับ แต่ก็ไม่ตรงเป๊ะๆ ซะทีเดียว เช่น Super Splash เขียนว่า รอ 180 นาที รอจริงๆ ก็ 2 ชั่วโมง 20 นาที อะไรอย่างเงี้ยครับ) ขอให้เที่ยวให้สนุกนะครับ ^_^ แก้ไขเมื่อ 01 พ.ย. 51 21:56:41 แก้ไขเมื่อ 01 พ.ย. 51 20:33:31 จากคุณ : CharliePapa  - [ 1 พ.ย. 51 20:30:56 ]  ความคิดเห็นที่ 8 ผมชอบ หมี Pooh Buzz Hunted mansion Micro station Space moutain จากคุณ : Kanuman  - [ 1 พ.ย. 51 21:16:37 ]  ความคิดเห็นที่ 9 ตอนไปได้เล่นแค่ 2 อย่างเอง  บ้านหมีPooh Space moutain  หลังจากนั้น ฝนตก อดเล่นเลย  แง แง  ต้องไปเล่นอีกคราวหน้า จากคุณ : zoey  - [ 1 พ.ย. 51 22:46:51 ]  ความคิดเห็นที่ 10 เราไปมาเมื่อ 3 ปีที่แล้ว มีพาเรด 2 รอบกลางวันเป็นพาเรดทั่วไปตอนประมาณ 1 ทุ่มเป็นอิเลคทริคพาเรด สวยมากๆๆๆๆๆๆๆๆ เราชอบมากๆอยากรู้ว่าเดี๋ยวนี้ยังมีอิเลคทริคพาเรดอยู่อีกมั๊ยค่ะ จากคุณ : ทองแท้ไม่กลัวไฟลน  - [ 2 พ.ย. 51 12:14:08 ]  ความคิดเห็นที่ 11 - ถ้าเลยวัยรุ่นแล้ว ผมแนะนำให้ไป ดิสนีย์ ซี ดีกว่าครับ เพราะเครื่องเล่นเน้นแนวตื่นเต้น ผาดโผนเป็นส่วนใหญ่ ต่างกับดิสนีย์แลนด์ที่เป็นพวกตัวการ์ตูน เทพนิยาย สำหรับเด็กๆ ครับ  - ส่วน fast pass ก็แปลตรงตัวว่า ผ่านอย่างรวดเร็ว ก็คือในบัตรของเราจะสามารถเล่นได้ทุกอย่างแต่จะต้องไปต่อคิว ใช่ไหมครับ แต่บัตรทุกๆใบจะใช้จองคิวแบบ fast pass (เฉพาะเครื่องเล่นที่แจ้งไว้) ได้ด้วย วิธีการก็คือเอาบัตรไปใส่ในเครื่องจองแล้วจะมีตั๋วไหลออกมาแจ้งช่วงเวลาโดยประมาณที่เราจะเข้ามาเล่นได้(เร็วกว่าปกติแน่นอน) แล้วเมื่อเรารู้เวลาแล้วเราก็ไม่ต้องต่อคิวจะเล่นเครื่องเล่นอันอื่นๆ(แต่ต้องไปต่อคิวตามปกติ) หรือไปทำอะไรก็ได้แล้วค่ยกลับมาตามเวลาที่ตั๋วมันกำหนด (อ้อ ไม่ต้องมาก่อนนะครับ นาทีเดียว เค้าก็ไม่ให้เข้าครับ ต้อง เป๊ะ จริงๆ) แล้วหลังจากนั้นบัตรเราจึงจะสามารถนำไป จองแบบนี้ใหม่ได้อีก (ก็คือระหว่างที่ใช้จองอยู่ จะไปจองแบบนี้อีกไม่ได้แต่ยังใช้ผ่านประตูแบบปกติได้ครับผม) จากคุณ : patrol (Patrol)  - [ 2 พ.ย. 51 23:34:46 ]  ความคิดเห็นที่ 12 เครื่องเล่นไม่ควรพลาดก็ -Pooh Honey Hunt (แถวยาวทุกครั้ง  แนะนำใช้ Fast pass..เครื่องนี้ดีกว่าที่ HK เยอะค่ะ เพราะไม่ได้เป็นรางแต่เป็นหม้อ Honey ส่วนตัวเราเลย) -Haunted Mansion (ไม่มี Fast pass ต้องต่อคิวเอา แต่ผีน่ารักมากๆค่ะ ยิ่งช่วง Halloweenที่ผ่านมา เค้าทำห้องเป็น Nightmare Before Christmas...ปกติเห็นเป็นห้องผีเต้นรำเฉยๆ ) -Space Mountain (น่าจะเป็นอะไรที่ตื่นเต้นที่สุดในนี้แล้วล่ะค่ะ..มี fast pass..) -Super Splash(น่ารักดีค่ะ มี fastpass ด้วย..ของที่ระลึกที่นี่เราชอบสุดเลย) ที่เหลือเราก็ว่างั้นๆค่ะ..คิดว่าพวกเครื่องเล่นที่มี fast pass ทั้งหลายแหละค่ะเป็น highlight ของเค้า ถ้าเข้าไปแล้วแนะนำว่าลองไปดูแถว(เค้าจะมีเวลาบอกไว้ว่ารออีกกี่นาทีจะได้เข้า) ก็ถ้าคิดว่ารอนานไปลองไปกด fast pass แล้วกลับมาตามเวลาบน pass นะคะ ที่พลาดไม่ได้เลยก็ electric parade ค่ะ มีตอนกลางคืน ญี่ปุ่นเค้าจะเอาเสื่อไปปูรอตั้งแต่ค่ำกันแล้ว คนละอย่างกับ parade ตอนกลางวันเลยค่ะ เอากล้องที่ night shot สวยๆไปนะคะ เที่ยวให้สนุกค่ะ จากคุณ : พาร์มา แฮม  - [ 3 พ.ย. 51 08:00:00 ]  ความคิดเห็นที่ 13 ขอแนะนำว่า ต้องไปแต่เช้า เช้ามากๆ ถึงจะได้เล่นเยอะหน่อย เพราะเราเพิ่งไปมา เจอช่วงเด็กญี่ปุ่นบุกหลายคันรถ  ต่อคิวแต่ละอย่างก็เป็นชั่วโมงสองชั่วโมง Fast pass ปิดเร็วมาก เพราะคนเยอะ เที่ยงกว่าๆก็ไม่มีที่ให้รูดแล้ว หรือมีก็ประมาณว่าได้เล่นทุ่มนึงน่ะ  พอดีไปกับเด็กๆ เล็กมากๆ รอก็ไม่ไหวแล้ว แล้วก็ไปสายด้วย เลยไม่ได้เล่น Pooh เสียดายมากๆ  ถ้าอยากเล่นอะไรก็เข้าไปศึกษาก่อนว่าอยากเล่นมั๊ย  แล้วก็จดๆเอาไว้ว่ามันมีFast pass รึเปล่า ดูจากในWeb ของDisneyland ญึ่ปุ่น  จะมีอธิบายเครื่องเล่นทุกอย่าง และมีภาพด้วย แล้วจะไปวันไหน ก็print ตารางการแสดงไว้ก่อน พอถึงเวลาจะได้ไม่พลาดชม ก่อนอย่างอื่น ไปรูดที่มีFastpassไว้ก่อน พอจะได้เวลา ก็หารูดอีกอัน คือเค้าไม่ให้รูดอีกทีจนกว่าที่รูดไว้อันแรกถึงเวลา (รูดได้ครั้งละ1อย่าง จนกว่าจะถึงเวลาเล่น ถึงจะให้รูดอีกที )  ขอConfirm ข้าวแกงกะหรี่ ด้วยอีกเสียงนึง  มี5หน้า กับความเผ็ด3ระดับ มีกุ้ง หมู ไก่ เนื้อ สเต็ก(อันนี้เป็นเนื้อนะเท่าที่ถามเค้า) ราคาราวๆ 600-750 เยน  จำราคาไม่ได้  แต่รู้ว่าไก่ถูกสุด อร่อยสุด (ไม่ทานเนื้อ ก็เลยไม่รู้ว่าเนื้ออร่อยรึเปล่า) แล้วขนมอันนึงที่อร่อยมากๆ ไม่รู้เรียกว่าอะไร เป็นแท่งยาวๆ มีงา หอมมากๆ  พอดีคุณสามีบอกว่าที่อเมริกา เคยกินมันนุ่มนอก กรอบใน แต่ที่ญึ่ปุ่นมันกรอบนอก นุ่มใน  แต่ก็อร่อยเหมือนกัน Popcorn ก็อร่อย  เวลาซื้อกินตอนหนาวๆ ดูพาเรดตอนกลางคืน อร่อยมากๆ ถ้าซื้อทานบ่อย  แนะนำให้ซื้อแบบถัง ราคาพันกว่าเยน แล้วเติมเอา ครั้งละ500 เยน  แต่ถ้าซื้อแบบ Regular ก็300 เยน เราซื้อแบบ Regular ขี้เกียจแบกถัง อยากทานเมื่อไร ก็หาได้เรื่อยๆ  ถ้าไป Disney sea คนจะน้อยกว่าหน่อย เล่นได้หลายอย่างกว่า พอดีลูกชอบMermaid ได้ดูโชว์ Ariel ด้วย ก็เลยประทับใจ อาหารในนั้นส่วนใหญ่ก็จะเป็นพวกเบอร์เกอร์  อ้อ แต่มีอันนึง เค้าเรียกเกี๊ยวซ่าหรืออะไรก็ไม่รู้  แต่มันเหมือนซาละเปาใส้หมูสับ ก็อร่อยดี อยู่แถวMermaid Lagoon น่ะ จากคุณ : happybaby  - [ 4 พ.ย. 51 11:55:50 ]  ข้อความหรือรูปภาพที่ปรากฏในกระทู้ที่ท่านเห็นอยู่นี้ เกิดจากการตั้งกระทู้และถูกส่งขึ้นกระดานข่าวโดยอัตโนมัติจากบุคคลทั่วไป       ซึ่ง PANTIP.COM มิได้มีส่วนร่วมรู้เห็น ตรวจสอบ หรือพิสูจน์ข้อเท็จจริงใดๆ       ทั้งสิ้น หากท่านพบเห็นข้อความ หรือรูปภาพในกระทู้ที่ไม่เหมาะสม กรุณาแจ้งทีมงานทราบ       เพื่อดำเนินการต่อไป  