MTV EMA 2018: come vedere lo show in diretta e gli orari delle repliche - News Mtv Italia Ci siamo: dopo aver votato a più non posso i tuoi artisti preferiti agli  MTV EMA 2018 , adesso non ti resta che metterti comodo e sintonizzarti sulla premiazione condotta dalla bravissima  Hailee Steinfeld , per scoprire chi ha vinto e per vedere  le mitiche esibizioni, da Nicki Minaj a Halsey . Ti ricordiamo che quest'anno potrai vedere  cosa succede nel dietro le quinte  grazie a un ambasciatore d'eccezione:  Ermal Meta , che lo  scorso anno ha vinto il Best Italian Act . Ermal volerà a Bilbao per svelarti tutti i segreti degli MTV EMA e insieme a lui,  nelle vesti di inviato speciale, ci sarà anche il mitico Yuri Gordon !  Ma come, quando e dove vedere gli MTV EMA 2018? Niente paura, stiamo per darti tutte le risposte! Gli  MTV EMA 2018  vanno in onda in diretta domenica 4 novembre  dal Bilbao Exhibition Centre e li puoi vedere  su   MTV  (canale 130 di Sky) o in streaming  su  NOW TV : ti aspettiamo davanti alla tv  dalle ore 20.00  per il red carpet e alle 21.00 per il main show nella versione doppiata. Non c'è un premio musicale europeo più importante e allora per l'occasione anche gli amici di  Comedy Central  si uniscono alla festa: gli MTV EMA 2018 vanno in onda in diretta anche sul canale di Comedy Central (Sky 128) sempre nella versione doppiata. Se preferisci vedere gli EMAs 2018  in lingua originale, ti basta sintonizzarti su MTV Music  (sky 704). Stesso giorno e stesso orario: dalle ore 20.00 per il red carpet e alle 21.00 per il main show. Gli MTV EMA 2018 saranno così scoppiettanti che vorrai rivederli, ecco allora le date e gli orari delle repliche: - Lunedì 5 novembre, alle ore 22:50 su MTV (Sky 130) e alle ore 21:00 sul canale degli amici di  VH1  in chiaro sul 67 del digitale terrestre - Martedì 6 novembre, alle ore 21:10 su MTV (Sky 130) - Mercoledì 7 novembre, alle ore 11:15 su MTV (Sky 130) - Giovedì 8 novembre, alle ore 23:15 su MTV (Sky 130) - Venerdì 9 novembre, alle ore 8:00 su MTV (Sky 130) - Sabato 10 novembre, alle ore 17:25 su MTV (Sky 130) - Domenica 11 novembre, alle ore 12:50 su MTV (Sky 130) Tutti i diritti riservati.   MTV Networks 2018 Questo sito utilizza cookies. Leggi la nostra policy in materia di cookies. 