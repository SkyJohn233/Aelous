pantip.com e7202354 lonely trip in chiang khan กับอากาศเย็นๆยามเช้า บันทึกนักเดินทาง หลังจากที่ได้หาข้อมูลมาบ้างจากกระทู้ของคุณโอโยโย่ คุณ art999 จึงขอตามรอยไปบ้างเพื่อหลีกหนีความวุ่นวายในเมืองหลวง หลังจากที่เดินทางมาทั้งคืน ฟ้าเริ่มสางเมื่อเข้าเขตจังหวัดเลย ผู้โดยสารเกือบทั้งรถลงที่ตัวจังหวัดเลย คงเหลือผมและคนอื่นๆอีกแค่สามคนที่มาลงที่เชียงคาน แก้ไขเมื่อ 13 พ.ย 51 10:36:37 จากคุณ jeff 13 พ.ย 51 10:32:41 ความคิดเห็นที่ 1 เมื่อลงจากรถ เดินตรงไปจะเห็นตัวตลาดสดทางด้านขวาและเดินข้ามสี่แยกอีกครั้ง จึงมาพบร้านนี้ จัดไป 1 ชาม **เพิ่มเติมร้านนี้ปิดวันจันทร์นะครับ แก้ไขเมื่อ 13 พ.ย 51 15:04:00 ความคิดเห็นที่ 2 เข้ามาดู อยากไปๆ จากคุณ siranuchit 13 พ.ย 51 10:48:25 ความคิดเห็นที่ 3 อิ่มท้องเรียบร้อย ตอนนี้ผมก็อยู่บนถ.ศรีเชียงคานซอย9 ออกจากร้านเดินตรงมาอย่างเดียวแล้วเลี้ยวซ้าย ก็พบโรงแรมนี้ครับ ความคิดเห็นที่ 4 แฮ่ะๆ.. หวัดดีครับคุณ siranuchit รอนิดนะครับ เนทผมต่อกับมือถือ ช้ามากมาย หลังจากที่สอบถามห้องพักเรียบร้อย ป้าแกพามาดูห้อง เลือกได้ตามใจ ที่เห็นด้านซ้ายคือห้องน้ำรวมนะครับ ส่วนห้องด้านในในคือฝั่งติดถนน ความคิดเห็นที่ 5 ป้าแกพามาดูห้องที่ 8 เป็นห้องแอร์นะครับ สะอาดมากมีห้องน้ำในตัว แต่ผมอยากได้ห้องที่ติดกับแม่น้ำ ป้าแกจึงบอกว่าให้อยู่ห้องนี้ไปก่อนเพราะแขกห้องโน้นยังไม่ออก ออกแล้วจะทำห้องให้แล้วจะมาเรียก เอ้า..รอก็รอครับ อย่างน้อยก็จะได้งีบซักหนึ่งหลับ ความคิดเห็นที่ 6 ห้องที่ผมขอป้าแกไปคือห้องที่ 11 ครับ ด้านหน้าห้องจะเป็นหน้าต่างแบบนี้ครับ ความคิดเห็นที่ 7 บรรยากาศดีจริง น่าไปจัง ค่าห้องพักเท่าไรหรือค่ะ แก้ไขเมื่อ 13 พ.ย 51 11:19:01 จากคุณ indy_get 13 พ.ย 51 11:18:06 ความคิดเห็นที่ 8 ตามมาเก็บข้อมูลค่า กำลังจะไปดูสายหมอกเหนือแม่น้ำโขงที่เชียงคานเร็วๆ นี้เหมือนกัน จากคุณ snoopy in bkk 13 พ.ย 51 11:18:55 ความคิดเห็นที่ 9 ยังไม่ถึงชั่วโมงดี ป้าแกมาเคาะเรียกแล้ว น้องหล่อๆ ห้องเสร็จแล้ว ฮาตรึมครับ เพราะผมหัวล้าน แกยังเรียกหล่ออีก ความคิดเห็นที่ 10 ได้ใจ ได้ใจค่ะ สวยได้ใจ จากคุณ sukdina 13 พ.ย 51 11:33:44 ความคิดเห็นที่ 11 สภาพห้องเป็นแบบนี้ ด้านซ้ายเป็นห้องน้ำมีเครื่องทำน้ำอุ่น และสายชำระ ห้องนี้เล็กมากหากเทียบกับห้องเบอร์ 8 อาจจะเพราะอยู่หัวมุมสุดด้วย แต่ไม่เป็นไร เพราะเห็นวิวแม่น้ำโขงแบบสุดๆไปเลย ลมแม่น้ำพัดเย็นๆทั้งวัน ความคิดเห็นที่ 12 ค่าห้อง 500 บาทครับ คุณ indy_get ห้องนี้อยู่ด้านซ้ายมือของตัวโรงแรมครับ ส่วนด้านขวาจะเป็นห้องแบบพัดลม ความคิดเห็นที่ 13 บรรยากาศดีสุด ๆ ค่ะ จากคุณ la liga fan 13 พ.ย 51 11:43:30 ความคิดเห็นที่ 14 ตามมาเก็บข้อมูลได้เลยครับ คุณ snoopy in bkk ห้องนี้เป็นห้องพัดลมห้องที่ 15 ครับ เป็นห้องติดแม่น้ำตามที่ผมบอก สภาพก็ตามที่เห็นนะครับ แต่มีห้องน้ำในตัวนะครับแต่ไม่มีน้ำอุ่น ความคิดเห็นที่ 15 เช้าๆจะเห็นวิวหน้าห้องแบบนี้ครับ .. ส่วนวิวในลำน้ำโขงจะมองอะไรไม่เห็นนะครับ .หมอกลงจัดมากถึงเก้าโมงเช้าครับ ความคิดเห็นที่ 16 ออกมาถนนด้านหน้าโรงแรม เด็กๆเริ่มไปโรงเรียน ความคิดเห็นที่ 17 หนาวนี้ เชียงคาน เป็นอีกที่ ที่อยู่ใน list มาตามขอข้อมูลจากคุณ jeff คะ.. ห้องพักดูดีมากๆคะ.. จากคุณ ยายปุก ยายปุก 13 พ.ย 51 12:18:28 ความคิดเห็นที่ 18 อ๋อ ได้ครับคุณยายปุก ผมมาเดินอยู่ที่นี่สามคืนสี่วันพอดี เย็นนี้จะกลับรถเที่ยวหกโมงครึ่งครับ เดินวนกลับมาด้านถนนตัวหนอนด้านหลังโรงแรม บ้านนี้ปลูกดอกไม้สวยดีครับ ใครทราบบ้างว่ามันชื่อดอกอะไร ความคิดเห็นที่ 19 ชาวบ้านเริ่มออกเรือมากู้ลอบที่วางช่วงกลางคืนครับ รูปนี้ถ่ายหลังโรงแรมพอดี ความคิดเห็นที่ 20 จริงๆผมไม่รู้ว่าเครื่องมือจับปลาแบบนี้เรียกว่าอะไร หากเรียกผิดขออภัยด้วย แต่แกจับปลาได้แค่ตัวเดียวเอง ความคิดเห็นที่ 21 จากตัวโรงแรมหันหน้าเข้าไปทางแม่น้ำ แล้วเดินไปทางซ้าย วนกลับมาบนถนนริมโขงอีกครั้งจะผ่านวัดนี้ครับ ผมผ่านมาตอนพระท่านกำลังสวดมนต์อยู่พอดี น่าจะพึ่งฉันท์เช้าเสร็จ ความคิดเห็นที่ 22 เดินกลับโรงแรมแล้วครับ ผ่านตู้ไปรษณีย์นี้ อากาศช่วงเช้า 14-16 องศาน่าจะได้ครับ ปากแตกไปเรียบร้อยด้วยความแห้ง ความคิดเห็นที่ 23 คห.18 ดอกไม้นั่น ดูคล้ายดอกบัวตองจัง จากคุณ อยากเป็นไกด์ ใครช่วยที 13 พ.ย 51 12:44:31 ความคิดเห็นที่ 24 ร้านค้ายังไม่เปิด ความคิดเห็นที่ 25 นักท่องเที่ยวกลุ่มนี้น่าจะไปพักที่เรือนแรมลูกไม้ ความคิดเห็นที่ 26 สิ่งที่ผมชอบมากๆ นั่นคือความเงียบสงบครับ ความคิดเห็นที่ 27 ขอตัว pack ของกลับกรุงเทพฯก่อนครับ เดี๋ยวจะได้คืนห้องป้าเขา รู้สึกจะมีชาวฝรั่งเศสมากันเป็นกลุ่ม ป้าแกจะได้ขายห้องต่อได้ครับ ความคิดเห็นที่ 28 .. บรรยากาศดูเงียบสงบดีจังเลยครับ ^^ .. ความคิดเห็นที่ 29 คิดถึงบ้าน .พ่อบอกว่าตอนนี้ที่เมืองเลยเริ่มหนาว ตอนนี้น่าจะ 13-14องศา อืมมมม นั่นคือเริ่มหนาวของที่บ้าน หุหุหุ ที่เชียงคานบรรยากาศดี๊ ดี ปีนี้เลยว่าจะขับรถไปกันอีก จากคุณ i just called to say i love u 13 พ.ย 51 13:29:41 ความคิดเห็นที่ 30 ดูรีวิวของคุณ jeff แล้ว คิดถึงเชียงคานจับใจ จากคุณ justapplepie 13 พ.ย 51 15:13:38 ความคิดเห็นที่ 31 น่าไปมากมาย ดูรูปภาพแล้วทำให้นึกถึงบรรยากาศเก่า ๆ จากคุณ kim hyun ri 13 พ.ย 51 15:19:02 ความคิดเห็นที่ 32 ดอกไม้ใน ค.18 น่าจะดอกกระเจียวนะครับ อยากถามเจ้าของกระทู้ว่าเงียบแบบนี้ กลางคืน อันตรายไหม แล้วมีที่เที่ยวใกล้เคียงอย่างไรบ้างครับ ขอบคุณมากครับ จากคุณ aboutbank aboutbank 13 พ.ย 51 16:44:53 ความคิดเห็นที่ 33 ว้าวววววววววววววววววววว เชียงคาน ไปมาเมื่อต้นปีค่ะ อยากไปอีกจัง อ.พาไปเขียนสารคดีค่ะ พักที่เดียวกันเลยค่ะ คุณ jeff แต่ที่พักเป็นห้องธรรมดาค่ะ พักกะเพื่อนอีก 4 คนค่ะ จากคุณ กิ๊กจัง 13 พ.ย 51 17:43:34 ความคิดเห็นที่ 34 อยากไปเชียงคานมากคะ เป็นเมืองในฝันเลย ความเงียบสงบเนี้ยแหละเป็นเสน่ห์ของเมืองนี้เลย อยากให้คงอยู่แบบนี้ตลอดไปจัง จากคุณ เซกิ 13 พ.ย 51 17:57:55 ความคิดเห็นที่ 35 คห.18 คอนเฟิมว่าดอกกระเจียวไม่ใช่แบบนี้ คิดว่าน่าจะเป็นดอกบัวตองนะ แต่ไม่ค่อยคอนเฟิมเท่าไหร่ จากคุณ น า รี ส ร า ญ 13 พ.ย 51 18:08:40 ความคิดเห็นที่ 36 ขอบคุณครับ ผมพึ่งคุยกับเพื่อนเมื่อวานนี้เอง ว่าซักวันจะชวนกันไปนอนเล่นที่เชียงคาน ซักวัน ๆ ฮึ่มมม จากคุณ o_taro_cmu 13 พ.ย 51 21:55:41 ความคิดเห็นที่ 37 ขอบคุณครับที่ถ่ายทอดปัจจุบันของเชียงคานมาให้ชม .. เชียงคาน..ยังเป็นเชียงคานที่สงบเสงี่ยม เต็มไปด้วยน้ำใจ และวิถีชีวิตผู้คนที่เรียบง่าย หลงรักเชียงคานอีกคนนึงครับ จากคุณ art999 14 พ.ย 51 08:32:53 ความคิดเห็นที่ 38 น่าไปเยี่ยมเยือนมากจริงๆ ค่ะ ดูสงบ เยือก เย็น น่าไปมากค่ะ จากคุณ ปู้ดกมล 14 พ.ย 51 09:44:09 ความคิดเห็นที่ 39 ขอบคุณทุก comment นะครับ และขออภัยที่มาต่อกระทู้ช้าครับ พอดีพึ่งกลับมาถึงบ้านเช้ามืด มา up ที่พักให้เพื่อนที่มี plan จะไปนะครับ เรือนแรมลูกไม้ คนมาพักเยอะเลยครับ สงสัยท่านใดสนใจพักที่นี้ต้องจองล่วงหน้านะครับ *ส่วนด้านตรงกันข้ามกันจะเป็นยูโรเกสเฮ้าส์นะครับ แก้ไขเมื่อ 14 พ.ย 51 15:07:27 ความคิดเห็นที่ 40 ต้นโขงเกสเฮ้าส์ครับ อยู่ปากซอยสิบ ระเบียงด้านหลังติดฝั่งแม่น้ำ น่านั่งมากๆ ความคิดเห็นที่ 41 ปากซอย 19 ถึง 20 มีที่พักเรียงกันนะครับ เชียงคานริเวอร์วิว เชียงคานเกสเฮ้าส์ แซมเกสเฮ้าส์ ความคิดเห็นที่ 42 คุณ aboutbank เชียงคานเป็นเมืองเงียบๆสงบๆ สบายๆ กลางคืนผมไปเดินก็ไม่มีอะไรนะครับนอกจากความเงียบครับ ส่วนที่เที่ยวผมปั่นจักรยานไปเที่ยวแก่งคุดคู้ครับ *ปั่นจักรยานชมวัดต่างๆก็ได้นะครับ แก้ไขเมื่อ 14 พ.ย 51 15:38:42 ความคิดเห็นที่ 43 ขากลับผมซื้อบัตรโดยสาร บขส.เหมือนเดิมครับ เป็น vip 24 ที่นั่ง ราคาตอนนี้ 745 บาท นั่งa3 เหมือนขามา รถออกจากเชียงคาน 18.40 ปรากฏว่ามีผมคนเดียวครับที่เป็นผู้โดยสาร แต่รถจะแวะที่ท่ารถจังหวัดเลยอีก 1.20 ชั่วโมงเพื่อรอรับผู้โดยสารคนอื่นๆ จึงใช้เวลาที่เหลือทานข้าวเย็นได้พอดี ก็สะดวกสบายดีครับ ความคิดเห็นที่ 44 เชียงคานในวันนี้ยังคงเป็นเมืองที่น่าเที่ยว วิถีการดำเนินชีวิตเป็นแบบเรียบง่าย ผู้คนอัธยาศัยดี หากคุณชอบความสงบไม่มีแสงสี ไม่มีแม้แต่เซเว่น ให้รางวัลกับตัวเอง หลีกหนีความวุ่นวายในชีวิตประจำวันในเมืองหลวงแล้วละก็ pack กระเป๋ามาที่นี่ได้เลยครับ ความคิดเห็นที่ 45 กำลังจะตามไปค่ะ อาจจะไปใช้ชีวิตอยู่ที่โน้นเลย ถ้าที่พักเราเสร็จแล้วจะเข้าโพสนะค่ะ อิอิ จากคุณ ฤดูที่ฉันเหงา 16 พ.ย 51 16:51:14 ความคิดเห็นที่ 46 เคยไปพักแซมเกสเฮ้าส์อะ ใหม่ดีนะ เมืองเงียบสงบจริงๆ อยู่ได้ วัน 2 วัน เงียบไปอะ เข้านอนตั้งกะ 3 ทุ่ม ชอบเที่ยวที่มันมีเดินเที่ยวตอนกลางคืนได้ต่อ ถ้าไปหาความสงบจริงๆ แนะนำเลย จากคุณ nant_go 26 ธ.ค 51 16:40:43 ข้อความหรือรูปภาพที่ปรากฏในกระทู้ที่ท่านเห็นอยู่นี้ เกิดจากการตั้งกระทู้และถูกส่งขึ้นกระดานข่าวโดยอัตโนมัติจากบุคคลทั่วไป ซึ่ง pantip.com มิได้มีส่วนร่วมรู้เห็น ตรวจสอบ หรือพิสูจน์ข้อเท็จจริงใดๆ ทั้งสิ้น หากท่านพบเห็นข้อความ หรือรูปภาพในกระทู้ที่ไม่เหมาะสม กรุณาแจ้งทีมงานทราบ เพื่อดำเนินการต่อไป