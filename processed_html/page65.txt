Andra åket med Sanna Sundqvist i SVT förnyas - klart med säsong 2 Vi använder cookies för att förbättra funktionaliteten på våra sajter, för att kunna rikta relevant innehåll och annonser till dig och för att vi ska kunna säkerställa att tjänsterna fungerar som de ska. Läs mer i vår  cookiepolicy . SVT förnyar ”Andra Åket” – redan innan FLX-serien haft premiär. ”Jag är väldigt glad över beskedet från SVT att vi får göra en säsong till av Andra åket, en serie jag personligen är extra förtjust i”, säger Felix Herngren.   Det är i ett pressmeddelande som SVT meddelar att ”Andra åket”,  produktionsbolaget FLX:s kommande tv-serie med premiär 11 november , får en andra säsong.   I en kommentar säger Anna Croneman, programchef på SVT Drama:   ”Väldigt roligt att få ge grönt ljus åt en andra säsong av Andra åket. Extra roligt för att den här serien introducerar flera nya superbegåvningar för den breda publiken.” Felix Herngren har regisserat ett antal avsnitt i första säsongen av ”Andra åket”. Han säger:   ”Jag är väldigt glad över beskedet från SVT att vi får göra en säsong till av Andra åket, en serie jag personligen är extra förtjust i. Serien har en fantastisk mix av nya stjärnskott och etablerade proffs och det ska bli ett nöje att fortsätta samarbetet med dom.” ”Andra åket” har premiär 11 november i SVT. I rollistan finns bland andra Sanna Sundqvist, Jakob Setterberg, William Spetz, Bert-Åke Varg, Mattias Fransson, Ida Engvoll och Lena T Hansson. Felix Herngren, Martin Persson och Eddie Åhgren har regisserat de åtta första avsnitten, som skrivits av en manusgrupp bestående av Erik Hultkvist, Tapio Leopold, Sara Marmnäs-Andersson, Niclas Carlsson och Felix Herngren.   ”Andra åket” handlar om  Sanna Sundqvists rollfigur Madde som flyttar hem till Björkfjället, där hon är född och uppvuxen.   SVT beskriver handlingen vidare: ”Björkfjället är en liten skidort långt uppe i norr där hennes mamma driver ett litet hotell. När hon går i pension tar Madde och hennes man Petter chansen att starta ett nytt liv och själva driva hotellet. Med en bångstyrig tonårsdotter går flyttlasset från Stockholm till det karga och vidsträckta fjällområdet längst uppe i norr.” ”Andra åket” har premiär 11 november i SVT. Ännu finns inget planerat premiärdatum för seriens andra säsong.   Mattias Bergqvist finns på Twitter: @bergqvist_m Gilla Spoiler alert på Facebook för det senaste om SVT:s tv-serier 