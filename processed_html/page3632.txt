Index - Belföld - Ezernyi teherautó zúdul a városra A független újságírás létezésével nem alattvalói, hanem partnerei vagyunk a hatalomnak. Az olyan hozzá nem értőknek, mint mi, az egész Budapesti Központi Szennyvíztisztító projektben az a legérthetetlenebb, miért Csepeltől 25 km-re, a Cséry-telepen lesz a komposztálótelep, ahol a tisztítóban évente keletkező 70 ezer tonna iszapot feldolgozzák.                                                 Ha mi lennénk a fővárosi önkormányzat, olyan helyszínt kerestünk volna, ahol a tisztító mellett elfér a komposztáló is. A Csepel-sziget csücskén, a választott helyszínen ezt a szakmai magyárazat szerint nem lehet megvalósítani, mert a környezetvédelmi előírások szerint a komposztáló körül 300 méteres védősávnak kell lennie, a tisztító körül semekkorának, és bármennyire igyekeztek is a mérnökök, a rendelkezésre álló területre a komposztálót nem sikerült beszerkeszteniük.                                                 Ha viszont tényleg nincs ilyen helyszín, a tisztítónkat pedig a Duna partjára tettük, akkor mi bizony a szállítási költségekből indultunk volna ki, és vízen szállítottuk volna a szennyvíziszapot valahová lefelé egy olyan Duna menti helyszínig, ahol komposztálunk, aztán az így előállított takaró- vagy termőföldünket tovább szállíthatjuk. Egyszerűbb és olcsóbb ugyanis egy jókora uszályt megpakolni szennyvíziszappal teli 25 köbméteres konténerekkel, és lecsorgatni a Dunán (vagy akár vasútra tenni), mint ezernyi teherautót megpakolni velük, és ide-oda pöfögni keresztül Budapesten.                                                 A főváros által elfogadott terv szerint 2010-től, amikor a csepeli tisztító működésének hála a budapesti szennyvízek 95%-át biológiailag is megtisztítjuk, a délkelet-pestieknek meg kell barátkozniuk a teherautó-forgalom növekedésével is. Évente több mint 10 ezer fuvarral jut majd el a Cséry-telepre a szennyvíziszap és a komposztáláshoz szükséges faapríték.                                                 Lehet, hogy rossz nyomon járunk, és logikát keresünk ott, ahol sosem volt,  sorozatunk  második cikkében azt próbáljuk megfejteni, mi járhatott azok fejében, akik annak idején rábólintottak a tervre. És hogy érthetőbb legyen ez a sokszálú, kanyargós iszapszállítási történet, megelőlegezzük, hova akarunk kilyukadni: A főváros szerintünk nem gondolta végig, hogy hosszú távon hol lenne a komposztáló legalkalmasabb helyszíne, ha már tényleg komposztálni akar. És elmulasztotta azt a lehetőséget, hogy egy 65 százalékban uniós finanszírozású beruházás keretében meg is valósítsa ezt a telepet. Maximum öt évre tervezett, mert több legyet akart ütni egy csapásra. A tulajdonában lévő területek közül kiválasztott egy hatalmas szemétdombot, melynek rekultiválását évtizedek óta ígérgeti. Ehhez keresett egy szállítási útvonalat, a lakossággal pedig a csatornadíjak részeként megfizettette a szállítás költségét. A főváros uniós finaszírozásra kidolgozott pályázatát 2004 december végén hagyta végül jóvá Brüsszel, a 140 milliárdos projekt nagyobb tendereit 2005-ben és 2006-ban megkötötték. Előtte és utána is sokan felvetették: a komposztáló elhelyezésével rossz megoldást választottak. Az elgondolás nem tetszett a 2006-tól hivatalban lévő Hagyó Miklós főpolgármester-helyettesnek sem, akitől megkérdeztük, miért nem tett valamit a főváros, amíg lehetett volna. Az EU által engedélyezett egyetlen változtatási lehetőséget inkább a komposztáló helyszínének megváltoztatására kellett volna felhasználni.                                                 "A projekt már olyan előrehaladott állapotban volt, hogy csak igen nagy kockázat mellett lehetett volna a változtatást elindítani. (...) A csepeli telep megvalósítására megkötött 250 millió eurós szerződést is módosítani kellett volna. Továbbá az alternatív megoldás megtervezése, engedélyezése (a hatósági engedélyek módosítása) ellehetetlenítette volna a 2010 dec. 31-es befejezési határidőt." - válaszolta a főpolgármester-helyettesi iroda. A válasz kísértetiesen hasonlít a 4-es metró problémájára: az eltervezést utólag nem lehet jóvá tenni.                                                 A Fővárosi Közgyűlés a szennyvíztelep megépítéséről a SWECO svéd-magyar konzorcium megvalósíthatósági tanulmánya alapján döntött. "A (...) tervezőcsoport (...) megvizsgálta a megfelelő biológiai szennyvíztisztítási technológiákat és iszapkezelési eljárásokat, ... környezeti hatástanulmányt, pénzügyi és műszaki ütemtervet állított össze, s közreműködésével készült el az Európai Közösségek Bizottsága által elfogadott támogatási dokumentáció." - olvasható a kivitelezést irányító Enviroduna Kft.  oldalán .                                                 "A tanulmány több száz oldalon foglalkozik az egyes alternatívák komplex értékelésével a gazdasági szempontokon túl, úgymint területhasználat, engedélyezés, környezetvédelmi szempontok, általános elfogadottság, műszaki és egyéb kockázatok." - teszi hozzá érdeklődésünkre Somlai Gyula, a fővárosi közműügyosztály vezetője.                                                 A főváros a tanulmány alapján a szennyvíziszap kezelésére az újrahasznosítást (komposztálást) választotta, tartalékmegoldásnak - kapacitáshiány, veszélyes hulladék felbukkanása esetén - betervezték az égetést, deponálást is. A teljes dokumentumhoz nem jutottunk hozzá, de a megkapott fejezetben egy szó sem esik alternatív komposztálási helyszínekről. Megtudtuk viszont belőle, hogy az égetés tonnánként 130-140 euró (35-38 ezer Ft), a hevítéses szárítás 70-90 euró (19-24 ezer Ft), a komposztálás pedig 25-30 (7-8 ezer Ft), ami még olcsóbb, ha a földet el lehet adni területek feltöltésére, mezőgazdasági célra. "Olyan a szobád, mint a Cséry-telep!" - mondja a nagymamája azoknak a budai úrilányoknak, akik rendetlenül hagyják a szobájukat. A valaha marhák legeltetésére szolgáló Cséry-telep a XX. században Budapest egyik legnagyobb szemétlerakója volt. A Cséry Lajos gróf az általa tulajdonolt területen marhatrágyából komposztált termőföldet - még Nyugatról is idejöttek tájékozódni a komposztkészítésről. Az üzem 1913-ban bezárt, Cséry a területet átadta a fővárosnak. Egészen a 60-as évekig hordták ide a város hulladékát, a modern vegyipar áldásaitól még jórészt mentes, szerves anyagot: komposztálták, vagy a lőrinci téglagyárba ürítették, de ide hordták gyűjteményüket a szippantós autók is. Akkoriban még a vasút is közlekedett, a Kavicsbánya állomáson rakodtak. Bányákat töltöttek fel, vagy talajjavító földnek adták el a keletkezett földet. Becslések szerint jelenleg 10 millió köbméter anyagot tartalmaz a szeméthegy. Ide hordták a dél-pesti szennyvíztisztító iszapját is 2000-ig, ekkor már az iszap minősége nem felelt meg a telep követelményeinek. A Cséry-telep jövőjéről egyébként sokkal több konkrétumot nem tudni: egyelőre csak a telep tervezésére írtak ki tendert, még látványtervek sincsenek.                         A komposztáló helyszínek megválasztásáról árulkodhat talán Somlai Gyula válasza kérdésünkre: miért a Cséry-telep a legalkalmasabb. "Megvizsgálva a már meglévő, fővárosi tulajdonban lévő telepeket, területeket, azok megközelíthetőségét, közműellátottságát, egyértelmű volt, hogy a Cséry-telep a célra alkalmas, sőt, a keletkező komposzt a szomszédos területek rekultivációjára is alkalmas. Ezáltal a komposzt elhelyezése több évre megoldaható, nem kevésbé hangsúlyos szempont, hogy a rekultivációval a környék élhetőbbé válik".                                                   Ez a válasz nem igazán győzött meg bennünket arról, hogy a főváros a legalkalmasabb helyszínt választotta, hanem csak talált egy alkalmasat. Eddigi vizsgálódásaink során nem találtunk ekkora kapacitású, városon belül felépített komposztáló telepet. Ilyeneket tipikusan a várostól messze építik (Spanyolország (Fervosa); Egyesült Államok (Crane-hegység) stb.).                         A szennyvíztisztítás költőibb részleteibe nem most mennénk bele, legyen elég annyi, hogy a csepeli rothasztó és pasztörizáló tornyokból és centrifugákból kikerülő fertőtlenített és víztelenített szennyvíziszapot 25 köbméteres zárt konténereken teherautóval a 25 kilométerre lévő Cséry-telepre szállítják. A teherautók délre indulnak az M0-sig, majd az M5-ösön közleítik meg Kelet-Pestet.                          Az évente képződő 67 ezer köbméter iszap átszállításához 2680 fuvar kell, évi 250 munkanappal számolva naponta 10.  Ehhez a teherautó-forgalomhoz jön még naponta 28 fuvar zöldhulladék a fővárosi parkokból és kertészetekből, mivel a csepeli telepről érkező iszapot zöld nyesedékkel, faanyaggal 1:1-1:2 arányban összekeverik, hogy a komposztképződés meginduljon. Vagyis a XVIII. kerületi, kertvárossal övezett telepre csúcsidőben 40 teherautó hajt be, 40 hajt ki. (És itt még nem is kalkuláltunk azzal a forgalommal, amit az elkészült komposzt széthordása jelent. A telep és környékének rekultivációja után ugyanis az ott keletkező évi 35-40 ezer tonna komposztot el is kell szállítani.)                                                 Rákérdeztünk a szállítási költségekre is, azt kaptuk válaszul, hogy ez a telep üzemeltetőjének üzleti ügye, viszont a csatornadíjakból állja a főváros az összeget (Hogy mekkora összeget, nem tudtuk meg).                                                 "A fővárosi csatornadíjak forrását képezik majd a Budapesti Központi Szennyvíztisztító Telep és a hozzá kapcsolódó létesítmények (mint minden ilyen funkciójú közmű-létesítmény) működtetésének. A szennyvíziszap átszállítása a szennyvíztisztító telepről a komposztáló üzembe a szennyvíztisztító telepet üzemeltető cég feladata lesz, így a jövőben mutatkozó szállítási költség kalkulálása, megadása az ő hatáskörébe tartozik" - szólt a válasz.                                                 A telepen készült komposzt - minőségétől függően - felhasználható majd talajjavításra, iparihulladék-lerakók, vörösiszap-tározók rekultiválására, tájsebek begyógyítására, parkosításra, kertészeti célokra stb. A főváros megrendelésére 2006-ban egy tanulmány vizsgálta a komposzt elhelyezhetőségét, és az előzetes felmérések alapján azt mondják, lenne rá igény - szándékonyilatkozatok legalábbis vannak.                                                 A kereslet nagyságát és belső megoszlását Somlai Gyula nem tudta megbecsülni. De elmondta, a főváros hamarosan megoldásszállító tendert ír ki a komposzt értékesítésére, illetve a szennyvíziszap alternatív kezelésére, amellyel szükség esetén kiváltható a komposztálás. A pályázóknak előre meg kell tervezniük, milyen célra, és hol akarják felhasználni, kötelező érvényű szándéknyilatkozatokkal alátámasztott terveiket pedig jóvá kell hagyatniuk a környezetvédelmi hatósággal. Elképzelhető, hogy a nyertes a komposztáló üzemeltetését is megkapja.                                                 Élünk a gyanúval, hogy ezt a tendert egy olyan cég fogja megnyerni, amelyik fel tud mutatni a fővárosnak egy papírt, hogy tőle a főváros 2009-nyarától kezdve hosszú évekig átveszi a telep teljes termelését. Ő pedig ezzel a komposzttal körülbelül 1 méter vastagon beteríti a telep körüli 45 hektáros területet. A főváros és a XVIII. kerületi önkormányzat közötti, a Cséry-telep ügyét rendező 2003-as szerződésben 1,5-2 milliárd forintos tételként szerepel a telep és környéke rekultivációja, mégpedig "oly módon, hogy a kialakuló zöldfelületek lakossági, közösségi célokat szolgáljanak", vagyis közpark létesüljön a helyén. Annak idején a várható befejezést 2008 és 2012 közé tették, azzal a megjegyzéssel, hogy "a komposztálással kapcsolatos fejlesztés szükségképpen megelőzi, a telep üzembe helyezését követően kezdődhet a rekultiváció". "A Cséry-telep 35 hektáros területére évtizedekig került a főváros szemete. Az itt lerakott hulladék jelenleg nincs letakarva, ezért rekultuválni kell a hulladéklerakót. Az egy méter vastagságú fedőréteghez 350 ezer köbméter komposzt szükséges, vagyis - amennyiben megépül a komposztáló - az üzem három éves termelését használják fel. A mellette lévő 10 hektáros telket szintén évtizedekig használták iszaplerakásra, ennek a területnek a rekultivációja is nagy mennyiségű komposztot igényelne." Így győzködte 2008 januárjában a komposztáló megépítéséről a kerületi önkormányzat a lakosságot.                                                 Ahhoz, hogy a főváros be tudja tartani a kerületnek tett ígéretét, a teljes komposztteremelését 4-5 évig a Cséry-telep és a mellette lévő Bivalyrét rekultivációjára kell fordítani. Ha feltételezzük a kerületi önkormányzatról, hogy racionálisan egyezkedik majd a fővárossal a szerződés hamarosan kezdődő felülvizsgálata során, akkor valószínűleg 2015-ös határidő kerül a szerződésbe a rekultiváció végső határidejeként.                                                 Mi történik, amikorra - 2015-re  - rekultiváltak a környéken mindent, és a telep körül kialakított bukolikus hangulatú óriásparkban ejtőzhetnek a környékbeliek? A madarak csiripelését tízpernceként teherautók zavarják meg. Évente ugyanis 12-13 ezer fuvarra kell felkészülni, ami - ha 250 munkanappal és 16 órás üzemmel számolunk - azt jelenti, óránként 6 teherautó fog ki- és behajtani a park közepén álló telepre.                                                 A komposztálótelep féléves tárolókapacitással rendelkezik. Ha gond lenne a komposzt értékesítésével és elszállításával - mert pl. nem elég jó minőségű az előállított matéria mezőgazdasági célra, vagy olyan mennyiségben tartalmazna veszélyes anyagokat, hogy deponálni kéne -, akkor persze kevesebb iszap és teherautó érkezne a telepre, és életbe lépnének a komposztálás melletti alternatív megoldások: az iszap égetése vagy környzetvédelmi célú felhasználása.                                                 Szerencsére mire a fővárosi önkormányzat végez a környék rekultiválásával, nem lesz akadálya a telep elköltöztetésének sem, ugyanis 5 év után, 2016-ban már meg szabad változtatni a kohéziós alapból megvalósított beruházást. (Vagyis akár el lehet költöztetni a komposztálót a Cséry-telepről.)                                                  A végeredmény: a főváros törlesztette egy régi adósságát, és rendbe tett egy százéves múltra visszatekintő szeméttelepet. Megúszta annak költségét, hogy valahonnan a Cséry-telepre szállítson több százezer köbméter komposztot. Viszont a szennyvíziszap szállítását megfizettette a főváros lakosságával. Azt a részét szerintünk teljesen indolatlanul, amennyivel több, mint egy értelmes fekvésű Duna menti telepnél. Szerintük a törvény azt üzeni, akinek nincs pénze gyógyulásra, haljon meg. tegnap, 12:22 Egyetértenek vele, hogy szigorítani kell a járulékfizetést, de aránytalanul szigorúnak tartják a törvénymódosítást. december 12., 19:31 A kormányszóvivő szerint az uniós klímacél Magyarországon számítások szerint 50 ezer milliárd forintot emészthet fel, ami minden magyarnak évi 170 ezer forintjába kerülhet. december 13., 06:04 december 14., 10:27 december 11., 18:10 A 31 méter hosszú, 17 méter széles domb a sportolók képességfejlesztését szolgálja. december 14., 10:08 Bruttó százezer forintos ügyvédi órabér jogi konzultációért, havi 300 ezer forint a kerületi média jogi szempontú figyeléséért. december 13., 10:28 Eltüntették az alaptörvényből a közigazgatási bíróságokat. Az Országgyűlés megszavazta az ellenzéki módosítást. december 10., 12:11 Kutatott, fotózott és egy regény szereplője is volt az egyáltalán nem halvérű biológus. Sosem látott erősségű halkontent a Fortepanon! tegnap, 23:32 december 11., 08:56 Az előadó-művészeteknek szánt támogatásból csaknem kétmilliárd forintot az Egységes Magyar Izraelita Hitközség, egymilliárdot egy Nemzeti Színházhoz köthető, még be sem jegyzett szervezet kapott. tegnap, 17:25 A Fidesz-KDNP elrontotta a törvénymódosítás egyik szavazását a múlt héten, most újra kétharmados többség kell, tehát Orbán Viktor is megjelenhet a Házban. tegnap, 23:20 Évek óta működhetett feketén a Nagymező utca 66. szám alatt, most vizsgálatot indít a terézvárosi önkormányzat. december 13., 06:44 Az évszakhoz képest szokatlanul meleg lesz, szerdán tetőzhet a hőhullám. december 11., 15:24 A férfi holttestére a rendőrök egy másik helyiségben találtak rá. tegnap, 17:50 A honvédség titkolja, miért mentek ezekre a helyszínekre a repülők és kiket vittek oda. december 12., 09:22 december 10., 21:17 Volt, ami a közutálat minden pokoli bugyrát megjárta, más kijött még hangszórókra is, de van, amit az egész évtizedben csak ígérgettek. Hogy mik voltak az évtized legjobbjai, az ízlés kérdése, mi elmondjuk, mik voltak a legfontosabbak. tegnap, 20:22 december 10., 16:35 december 10., 10:30 december 10., 07:48 A biciklis gyereket egy ittas sofőr gázolta el, akinek jogosítványa sem volt. A baleset után a férfi el akart menekülni a helyszínről. december 14., 11:17 Józsefváros korábbi polgármestere több mint 2,5 millió forintot kapna a ki nem vett szabadnapokért. Vizsgálat indult az ügyben, és törvénymódosítást nyújtanak be. december 12., 13:37 Az oktatói testületi ülésen vagy a fogadóórákon való részvétel sem tartozik majd a kötött munkaidőbe, a helyettesítést pedig önként vállalt túlmunkának minősítenék. december 13., 08:42 Az Emmi pályázatán csökkent azoknak a szakkollégiumoknak a támogatása, akik kiálltak a CEU mellett. tegnap, 19:02 A közteresek hivatásos befogó segítségével keresik a vadakat a szigeten. december 13., 13:47 december 10., 05:37 Csaknem felük ütötte már ki magát úgy, hogy másnap nem emlékezett dolgokra. december  9., 10:50 Az ország legmagasabb pontján 21 centi hó esett. Holnaptól viszont szubtrópusi levegő éri el térségünket. december 14., 13:32 A fővárosnál felvetődött, hogy a délebbi Albertfalvai hidat kellene előbb megépíteni. A kormány Fürjessel, Vitézyvel a Galvani mellett teszi le a garast. december 12., 10:22 Josh Klinghoffer 10 évig volt a Red Hot Chili Peppers állandó gitárosa, a helyére tér vissza a korábbi gitárosuk. tegnap, 22:29 Egy 18 éves lány minden előzmény nélkül, hirtelen szívhalál miatt rosszul lett a 77-es trolibuszon. december 10., 12:20 A Valencia ellen a Real-kapus fejese előzte meg Benzema gólját. Nagy a tétje a Clásicónak. tegnap, 23:15 Orbán Balázs államtitkár szerint az Aréna a városkép egyik meghatározó elemeként turisztikai attrakció is: nem csak nappal, hanem éjjel is. tegnap, 21:55 december  8., 18:40 Tizennégymilliárd forintért új épületet emeltek múlt század eleji homlokzattal a Kossuth téren. december 12., 15:17 Novák Katalin szerint jó döntés volt, hogy a 22 éves Rácz Zsófi diploma nélkül lesz helyettes államtitkár. december 12., 19:32 Érdemi vizsgálat nélkül visszadobták az Azonnali keresetét, amit az sajtókarámot létrehozó házelnöki rendelkezések miatt adtak be. december 11., 12:40 december  8., 15:26 Drámai végjáték után nyerte Michelisz Norbert a túraautó-világkupát (WTCR), a magyar autósport első nagy nemzetközi címét szerezve. Michelisz útja a 3,5 lóerős, házi készítésű terepgokarttól kezdve a szimulátoros versenyzésen át a túraautózás csúcsáig. tegnap, 14:34 Karácsony a nyílt ülést Varga Imre szobrász emlékének szánt egy perces néma csenddel indította. december 11., 15:03 A demonstrációról élőben közvetítettünk. december 10., 17:34 A világ igazságtalan, a sertéspestisben is van valami jó, az egyik híradó meg olyan, mint egy végbéltükrözés. A hét legjobb mondatai. tegnap, 16:53 Könnyebb apránként kifizetni a mobilt és a laptopot, de a szerződésben lehetnek buktatók. tegnap, 20:22 A fenntartható, etikus és környezetbarát karácsonyi vásárláshoz adunk útmutatót. tegnap, 20:22 Elvitték a játék történetének második legnagyobb nyereményét, de két telitalálatos szelvény is van. tegnap, 16:42 A hegyvidéki polgármester megvédte a Normafára tervezett parkolót, és bírálta az oktatás helyzetét. december 11., 17:11 Álláshirdetésben keresik az utódot. tegnap, 08:09 Segíteni akartak egy árokba borult autóson, beléjük csapódott egy másik kocsi a 25-ös főúton. tegnap, 19:00 Balogh Sándor már nem dolgozik a Bp2017 Kft.-nél, ellenben két ügy miatt is körözik. Az egyik egy 587 milliós költségvetési csalás. december 12., 08:02 A főpolgármester kabinetfőnöke szerint a pesti belvárosnak Amszterdamnál is jobbak az adottságai. december 12., 05:08 A lézeres szemműtétek ma már szinte mindennaposnak számítanak. A beavatkozást végző gépet és a pontos mechanizmust azonban kevésbé ismerjük, így utánajártunk: mi történik, ha akaratlanul megrezzen a szemünk, vagy ha nem tudunk pontosan arra a pontra fókuszálni, amit kérnek? 