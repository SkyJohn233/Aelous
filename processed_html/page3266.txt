പങ്കാളിത്ത പെൻഷൻ: കേന്ദ്ര ഉത്തരവ് കേരളം അട്ടിമറിച്ചു | Pension | Kerala News | Malayalam News | Manorama Online തിരുവനന്തപുരം∙ പങ്കാളിത്ത പെൻഷൻ പദ്ധതിയിൽ ഉൾപ്പെട്ടവർ മരിച്ചാൽ ആശ്രിതർക്കു നൽകേണ്ട സാമ്പത്തിക സഹായത്തെക്കുറിച്ചുള്ള കേന്ദ്രസർക്കാരിന്റെ ഉത്തരവ് കേരളം അട്ടിമറിച്ചു. കേന്ദ്രസർക്കാരിലെയും ഇതര സംസ്ഥാനങ്ങളിലെയും ജീവനക്കാർക്കു നൽകുന്ന ആനുകൂല്യം നിഷേധിച്ച കേരളസർക്കാർ സ്വന്തം നിലയ്ക്ക് ഉത്തരവിറക്കി. സ്റ്റാറ്റ്യൂട്ടറി പെൻഷനിൽ ഉൾപ്പെട്ടവർ സർവീസിലിരിക്കെ മരിച്ചാൽ നൽകുന്ന അതേ ആനുകൂല്യം പങ്കാളിത്ത പെൻഷൻകാർക്കും നൽകണമെന്നാണു കേന്ദ്ര ഉത്തരവ്. മരിച്ച ജീവനക്കാരൻ അവസാനം വാങ്ങിയ ശമ്പളത്തിന്റെ 50% തുകയും ക്ഷാമബത്തയും ഏഴുവർഷം വരെയും തുടർന്നുള്ള കാലം 30% ശമ്പളവും ക്ഷാമബത്തയുമാണു നൽകേണ്ടത്. ആശ്രിതർക്കു ജോലി ലഭിച്ചാലും പങ്കാളി മരിക്കുംവരെ ഈ തുക ലഭിക്കും.  സംസ്ഥാന ധനവകുപ്പ് കഴിഞ്ഞ ദിവസം ഇറക്കിയ ഉത്തരവനുസരിച്ചു പങ്കാളിത്ത പെൻഷൻ പദ്ധതിയിൽ ഉൾപ്പെട്ടവർ മരിച്ചാൽ അവർ അവസാനമാസം വാങ്ങിയ ശമ്പളത്തിന്റെ 30% മാത്രമേ കുടുംബാംഗങ്ങൾക്കു നൽകുകയുള്ളൂ. ആശ്രിതർക്കു ജോലി ലഭിക്കുന്നതു വരെയാണ് ഈ തുക നൽകുക. 2013 ഏപ്രിലിൽ പദ്ധതി നടപ്പാക്കുമ്പോൾ, പദ്ധതിയിൽ ഉൾപ്പെട്ടവർ മരിച്ചാൽ അവസാന മാസത്തെ മുഴുവൻ ശമ്പളവും കുടുബത്തിനു നൽകുമെന്ന് ഉറപ്പുനൽകിയിരുന്നു. അതും സംസ്ഥാന ധനവകുപ്പ് അംഗീകരിക്കുന്നില്ല. പങ്കാളിത്ത, സ്റ്റാറ്റ്യൂട്ടറി വ്യവസ്ഥയിൽ ജോലി ചെയ്യുന്നവർക്കു മരണാനന്തര– വിരമിക്കൽ ആനുകൂല്യം (ഡിസിആർജി) ഒരുപോലെ നൽകണമെന്നു കേന്ദ്ര നിർദേശം മറ്റു സംസ്ഥാനങ്ങൾ നടപ്പാക്കിയെങ്കിലും കേരളം ഇതുവരെ അംഗീകരിച്ചിട്ടില്ല. കേന്ദ്രസർക്കാർ ജീവനക്കാർക്ക് 20 ലക്ഷം രൂപ വരെയാണു ഡിസിആർഡിയായി നൽകുന്നത്. ശമ്പള പരിഷ്കരണത്തിനു ശേഷം കേരളത്തിൽ ഇതു 14 ലക്ഷം രൂപ വരെയായി. പങ്കാളിത്ത പെൻഷൻകാർക്ക് ഈ ആനുകൂല്യം നൽകേണ്ടതില്ലെന്നാണു ധനവകുപ്പിന്റെ നിലപാട്. പങ്കാളിത്ത പെൻഷനെ സംബന്ധിച്ചു കേന്ദ്ര തീരുമാനമാണു സംസ്ഥാനങ്ങൾ പാലിക്കുന്നത്. കേന്ദ്രം പുതിയ തീരുമാനങ്ങൾ നടപ്പാക്കുന്നതിനെക്കുറിച്ചു സംസ്ഥാനങ്ങളെ അറിയിക്കുന്നതിനൊപ്പം കൂടുതൽ ആനുകൂല്യങ്ങൾ നൽകാമെന്നും ഓർമിപ്പിക്കാറുണ്ട്. കൂടുതതൽ ആനുകൂല്യം നൽകുന്നില്ലെന്നു മാത്രമല്ല, ഉത്തരവ് അനുസരിച്ചുള്ളതുപോലും കേരളം നൽകുന്നില്ല. 2017 ജൂലൈ മുതൽ ജൂൺ വരെ 11 മാസത്തെ ഒരു ശതമാനം ക്ഷാമബത്ത സംസ്ഥാന സർക്കാർ പ്രഖ്യാപിച്ചിരുന്നു. സ്റ്റാറ്റ്യൂട്ടറി പെൻഷൻകാർക്ക് ഇതു ജൂൺമാസത്തെ ശമ്പളത്തോടൊപ്പം നൽകി. പങ്കാളിത്ത പെൻഷൻകാരുടെ ഡിഎ തുക പെൻഷൻ ഫണ്ടിലാണു നിക്ഷേപിക്കേണ്ടത്.  സർക്കാരും ജീവനക്കാരും 10% വീതം തുക ഫണ്ടിലേക്കു നിക്ഷേപിക്കേണ്ടതെങ്കിലും ഇതുവരെയും ഈ തുക ധനവകുപ്പ് ഫണ്ടിലേക്കു കൈമാറിയിട്ടില്ല. ഓഹരി വിപണിയിലും ബോണ്ടുകളിലുമാണു പെൻഷൻ ഫണ്ടിലെ തുക നിക്ഷേപിക്കുന്നത്. വിഹിതം വൈകുന്തോറും ജീവനക്കാർക്കു കനത്ത നഷ്ടമുണ്ടാകും.  Read More News On: Latest | India | World | Business | Sports | Editorial | Charity {{/compare}}{{#compare ../this.[0].language "MALAYALAM" operator="=="}} {{/compare}}{{{description}}}                        {{#compare photoIcon true operator="=="}}                                                     {{/compare}}                        {{#compare videoIcon true operator="=="}}                                                     {{/compare}}                        {{#compare commentIcon true operator="=="}}                                                     {{/compare}}                        {{#compare musicIcon true operator="=="}}                                                     {{/compare}}                 {{/compare}}{{#compare ../../../this.[0].language "MALAYALAM" operator="=="}} {{/compare}}                            {{{description}}}                            {{#compare photoIcon true operator="=="}}                                                         {{/compare}}                            {{#compare videoIcon true operator="=="}}                                                                {{/compare}}                            {{#compare commentIcon true operator="=="}}                                                                {{/compare}}                            {{#compare musicIcon true operator="=="}}                                                                 {{/compare}}                         Get Manoramaonline News, Live TV, Photos, Live Cricket Scores and  much more on your iPhone, iPad and       Android devices. Read digital editions of Vanitha, Weekly and more... Email ID: User Name: Subscribe for: Please choose an option Please choose an option 