MTS dobio frekvencije za 30 lokacija širom KiM - B92.net                                             Priština --  Kosovsko Regulatorno telo za elektronske i poštanske komunikacije (ARKEP), saopštilo je da je srpskom operateru MTS dodeljena mreža frekvencija.                                     MTS je dobio privremenu licencu i ograničenu infrastrukturu, prenosi RTK2. Kosovska Kamenica, Gracanica, Vrbovac, Ranilug, Šilovo, Donja Budriga, Štrpce, Brezovica, Velika Hoča, gotovo sva mesta na severu Kosova, kao i manastiri Visoki Dečani, Dević, zatim Pećka Patrijaršija, uskoro će imati signal srpskog mobilnog operatera. Kako je saopštio ARKEP, MTS je dodeljen “spektar frekvencija, koje će koristiti u skladu sa privremenom dozvolom, radi pružanja usluga mobilne telefonije, a prema ogranicenoj infrastrukturi na Kosovu”.   Ova odluka je rezultat dogovora Prištine i Beograda u Briselu, kojim se predviđa da srpski operater ima ograničenu i privremenu licencu za rad, dok se Kosovu dodeljuje međunarodni pozivni broj.   Srpska kompanija MTS je sada vec registrovana u kosovskoj Agenciji za registraciju preduzeća pod imenom “MTS D.O.O”, i kao kosovska kompanija počinje da posluje prema kosovskim zakonima.   U odluci o dodeli frekvencija obrazlaže se da je ista doneta u skladu sa Sporazumom telekomunikacijama postignutim između Beograda i Prištine 2013, tačka 4, koji određuje da će kosovske vlasti novoj mobilnoj kompaniji izdati privremenu dozvolu u skladu sa kosovskim zakonima, koja će poslovati u okviru ograničene infrastrukture.   Kako je saopštilo Regulatorno telo, MTS je u decembru prošle godine podneo aplikaciju kosovskoj Agenciji za registraciju preduzeća, nakon čega je formirano kao nova kompanija koja posluje na Kosovu.   Kao novoformirana kompanija, MTS je podneo prijavu ARKEP-u 30. decembra 2015. godine, radi poslovanja u oblasti mobilne telefonije.   Nakon toga, 15. januara 2016. Vlada Kosova je donela odluku o sprovođenju sporazuma i dodelila je privremenu dozvolu MTS-u u aprilu 2016, čime MTS postaje kompanija koja posluje u sektoru telekomunikacija, navodi se u saopštenju.   ARKEP je 2. decembra 2016. doneo odluku o dodeli frekvencija koje će ova kompanija koristiti tokom “privremenog i teritorijalno ograničenog poslovanja”.   Na osnovu odluke Regulatornog tela Kosova, MTS ce moci da koristi 30 lokacija za postavljanje antena.   Poređenja radi, dve najveće telekomunikacione kompanije na Kosovu, Telekom i IPKO, imaju više od 500 takvih lokacija.   MTS će imati 60 hiljada brojeva na raspolaganju, dok ostale kompanije imaju po dva miliona brojeva.   Na osnovu saopštenja, MTS će raditi “dok na Kosovo ne uđe treci mobilni operater”.   U odluci ARKEP-a piše da je na osnovu postojeće metodologije određeno je korišćenje frekvencija za period od 15 godina.                         Otvorena je deonica auto-puta "Miloš Veliki", od Surčina do Obrenovca, a otvaranju je prisustvovao i predsednik Srbije Aleksandar Vučić.                     B92 je organizacija koja brine o zaštiti životne sredine.                             Mi ublažavamo štetu nastalu zagađenjem u avio-saobraćaju i ulažemo napore da se smanji emisija izduvnih gasova.  climatecare.org 