MTV EMA 2018: Janet Jackson ha dedicato un potente discorso alle donne ed è stato bellissimo - News Mtv Italia Agli  MTV EMA 2018  hai visto cose incredibili, come  Brendon Urie scalare un grattacielo  o la prima esplosiva volta insieme  sul palco di Nicki Minaj e delle Little Mix . Non ci sono dubbi che il momento più ispirante ce lo abbia regalato  Janet Jackson , che non per niente è stata incoronata quest'anno  Global Icon. A piedi nudi, prima si è esibita, regalando lezioni di ritmo e agilità. Poi un discorso di quelli che devi incorniciare. O almeno leggere per bene un'altra volta. " Stanotte sento di parlare per le donne le cui voci sono state soffocate.  Io sono una di queste donne " ha detto Janet Jackson davanti al pubblico di Bilbao. " Le donne che sono state imbavagliate, letteralmente o emotivamente. Le donne abusate, intimidite, che vivono nella paura.  Io sono con voi. Siete mie sorelle ". E poi un raggio di sole: " Stanotte porto la speranza che un nuovo mondo stia emergendo, un mondo in cui - maschi e femmine che siano -  non tollereranno più l'ineguaglianza di genere ". " Donne, le nostre voci saranno sentite. Saremo sentite quando parleremo di giustizia (...) L'amore cura le nostre ferite e  ci dà la forza di aiutarci l'un l'altra ". Guarda QUI,  su mtvema.com, il video del discorso completo di Janet Jackson  agli MTV EMA 2018, dove troverai anche un sacco di altri contenuti. E stasera, 6 novembre, sintonizzati su MTV:  alle ore 21:10 su Sky 130 c'è la replica degli EMAs! QUI trovi tutte le date delle repliche  dello show. ph getty images Tutti i diritti riservati.   MTV Networks 2018 Questo sito utilizza cookies. Leggi la nostra policy in materia di cookies. 