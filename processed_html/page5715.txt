Følg drapssaken direkte - Fædrelandsvennen  En 43  &# xE5;r gammel kvinne st &# xE5;r tiltalt for  &# xE5; ha drept sin far og sin tidligere kj &# xE6;reste. Her kan du f &# xF8;lge rettssaken.  Festet innlegg Hotelldirektøren vitner 13. november 2018 kl 00:08 av  Erlend  Olsbu DEL Aktoratets første vitne er tidligere hotelldirektør Torfinn Johansen. Johansen var den som fant tiltaltes ekskjæreste død på First Hotel 6. april 2014. Johansen var en kamerat av avdøde.  Her kan du lese et intervju Fædrelandsvennen gjorde med Johansen etter at 43-åringen ble pågrepet  i fjor høst. Rettsforhandlingen er avsluttetfor dagen. Saken fortsetter onsdag. Fant dna fra tiltalte på pillebrett På hotellrommet ble det funnet en Stilnoct-eske og tre tilhørende brett med piller. På et av disse brettene ble det funnet dna fra tiltalte. Natås Hanssen bekreftet overfor aktor Leif Aleksandersen at det er mulig at dna kan smitte fra en person til en annen person og videre. - Biologisk materiale kan avsettes indirekte. Hvis jeg hilser på en person kan mitt dna avsettes fra denne personen til neste person. I praksis er det noe som sjelden forekommer, sier Natås Hanssen. Han opplyser dna hovedsakelig avsettes ved direkte kontakt. Forklarer seg om biologiske spor Sivilingeniør Eirik Natås Hanssen ved Folkehelseinstituttet forklarer seg nå om de biologiske sporene som ble funnet på ulike gjenstander på hotellrommet hvor tiltaltes ekskjæreste ble funnet død. Presset krimtekniker på detaljer Forsvarer Olav Sylte presser krimtekniker Ørjan Stokke på flere detaljer om funnene som ble gjort på åstedet. Sylte spør blant annet om tre pillebrett som lå på avdødes nattbord kan ha blitt flyttet på.  - Jeg ser det som ganske naturlig at ambulansepersonell kan ha flyttet på dette for å se at pillene stemte med det som sto på emballasjen, svarte Stokke. Hvordan det så ut på åstedet ble dokumentert av en politipatruljen som ankom 16.01. Stokke gjorde sine første undersøkelser ved 18-tiden.  Fant dna og fingeravtrykk fra tiltalte Etter åstedsundersøkelsene ble det sendt flere prøver til Folkehelseinstituttet for analyse. Krimtekniker Stokke opplyser at det ble funnet dna-spor fra både avdøde og tiltalte på gjenstander på hotellrommet. Tiltaltes dna ble funnet på tuten på en cola-flaske og en boks alkoholholdig cider som sto på rommet. Mistenkte pilleoverdose Kriminaltekniker Ørjan Stokke kunne ikke umiddelbart se noen årsak til at tiltaltes ekskjæreste hadde mistet livet. - Det var ikke spor etter stump vold. Jeg hadde en mistanke om pilleoverdose, ettersom det var mye piller på nattbordet, sier Stokke. Han ba påtaleleder i politiet vurdere en obduksjon, som blir besluttet gjennomført. - Vi senere får vite at døden skyldes en pilleoverdose, av Stilnoct-tabletter som ble funnet på rommet, sier Stokke. Låste av hotellrommet Den første som skal vitne etter lunsj er kriminaltekniker Ørjan Stokke i Agder politidistrikt. Stokke undersøkte hotellrommet hvor tiltaltes ekskjæreste ble funnet død 6. april 2014. - Jeg hadde krimteknisk vakt og ble bedt om en konsultasjon i forbindelse med et mistenkelig dødsfall, sier Stokke i retten. Stokke befant seg på et annet oppdrag i Kvinesdal og ga beskjed om at rommet måtte låses av og plomberes inntil han kom til stedet. - Jeg fikk anropet i 15-16-tiden og ankom hotellet mellom klokka 18 og 18.30. Dette bygger jeg på tidsstempling på originalfoto, sier Stokke. - Hadde vært død i flere timer Legen som skrev dødsattesten 6. april 2014 anslår overfor retten at tiltaltes ekskjæreste hadde vært død i flere timer da han kom til stedet. I et avhør gjort i 2016 forklarte den samme legen at 66-åringen hadde vært død i minst fem-seks timer da han kom til hotellet.  Dødstidspunktet vil bli en sentralt tema videre i rettssaken. På spørsmål fra forsvarer Olav Sylte svarer legen at han antok at 66-åringen hadde tatt sitt eget liv. - Jeg antok at han hadde fått i seg for mange sovetabletter og blandet dette med alkohol, sa legen. Etter flere spørsmål fra Sylte bekreftet legen at han først hadde tenkt at 66-åringen tok livet av seg, men at han etter hvert hadde tenkt at det kunne ha vært et uhell. Så tabletter på nattbordet Aktoratets andre vitne er en politiførstebetjent som sammen med en kollega rykket ut til First Hotel 6. april 2014. - Vi fikk melding om at det var funnet en livløs person. På nattbordet på rommet lå det løse tabletter og tomme eller delvis tomme tablettglass og -brett, forteller politimannen. Ambulansepersonellet på stedet konstaterte raskt at det ikke var noe å gjøre for 66-åringen. En lege kom til stedet og skrev en dødsattest. Politiet ble varslet klokka 15.52 søndag 6. april og den første patruljen var på stedet klokka 16.01. Les også:  Dette fant politiet på nattbordet Sjekket ikke hotellrommene Tiltaltes forsvarer har nå overtatt utspørringen av Torfinn Johansen, som fant kameraten død på rom 221 like før klokka 16 søndag 6. april 2014. Forsvarer Olav Sylte spør Johansen om det ble gjort noen opptelling av gjester da brannalarmen ble utløst like før midnatt lørdag 5. april. - Vi sto ikke og telte hvor mange av hotellets gjester som kom ned i resepsjonen. Men hadde NN (avdøde) kommet ned, så hadde han kommet bort til meg, sier Johansen. - Banket dere på dørene til rommene, spør Sylte. - Nei. Det er det heller ikke noe krav om, svarte Johansen. Han viser til at brannalarmen ble testet jevnlig og mener den var mulig å høre på alle rommene i hotellet. Tror ikke kameraten begikk selvmord Pillene Johansen så på nattbordet på hotellrommet gjorde at han og flere andre begynte å lure på hva som egentlig hadde skjedd med kameraten. - Han var alt for glad i livet og barna sine til å ta livet av seg, sa Johansen i retten. Etter en samtale med flere andre konkluderte Johansen med at det var noe som ikke stemte og at kameraten ikke døde av naturlige årsaker. - Den verste opplevelsen jeg har hatt Søndag 6. april 2014 gikk Johansen inn på rom 221 for å skru ned varmen på kameratens hotellrom. Da så han 66-åringen ligge på magen, med ansiktet ned i puta. - Jeg sa han måtte stå opp. Du kna ikke ligge her. Det er langt ut på dagen. Det var ingen reaksjon. Jeg gjentok at han måtte våkne og sa  " nå har du sovet ut rusen " . Da jeg fremdeles ikke fikk noen reaksjon ble jeg litt engstelig, sier Johansen. Den tidligere hotelldirektøren var tydelig preget da han fortalte om hendelsen for fire år siden. - Det er den verste opplevelsen jeg noen gang har hatt. Jeg skjelver når jeg forteller om det, sier Johansen. Nektet tiltalte adgang på hotellet Torfinn Johansen forteller at han hadde nektet kameraten å ta med seg tiltalte til hotellet når han bodde der. - Han fortalte meg hvordan hun hadde behandlet ham. Jeg nektet ham å ta henne med seg til hotellet, sier Johansen. Lørdag 5. april så han likevel tiltalte i lobbyen, etter at brannalarmen ble utløst like før midnatt. - Jeg ble litt sjokkert og forbannet da jeg så henne, sier Johansen. Han så ingenting til kameraten.  - Han var veldig glad i barna Tidligere hotelldirektør Torfinn Johansen forteller i sitt vitnemål at han kjente den avdøde 66-åringen godt. I 2013 flyttet tiltaltes ekskjæreste fra Kristiansand til Geilo. - Jeg tror han reiste for å slippe unna problemene han hadde. Han ville få seg et nytt liv, sier Johansen. Johansen forteller at kameraten kjempet en hard kamp mot barnevernet for å beholde omsorgen til de to barna han fikk med den drapstiltalte 43-åringen. - Han var veldig glad i barna. Han var lei seg og deprimert over situasjonen med barna og økonomien, sier Johansen. Ifølge Johansen hadde avdøde dårlig økonomi. Johansen ga derfor kameraten lov til å bo gratis på First Hotel. Da er retten satt i Kristiansand tingrett. Rettssaken mot den drapstiltalte 43-åringen fortsetter med aktoratets vitneførsel.             Tags -             SNT Matrix widgets         Hvorfor ser du denne annonsen? Du ser denne annonsen ettersom nettstedet du besøker til stor del finansieres av annonseinntekter. Noen annonser ser du fordi vi tror de kan interessere deg. Vi antar dette basert på din tidligere aktivitet på Schibsteds nettsteder og apper. Administrer dine annonseinnstillinger                             Om Schibsted og annonsering Schibsted er et etablert mediekonsern med hovedkontor i Oslo, som eier nettsteder som for eksempel VG, Aftenposten, Finn og E24. 