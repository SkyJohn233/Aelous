Antonio Banderas | ČSFD.cz Photo from  Bolest a sláva (2019) Antonio sa narodil v španielskej Malege. O herectve začal uvažovať až v momente, keď si ako 14 ročný zlomil nohu, čo zničilo jeho sny o kariére futbalistu. Herectvo študoval vo svojom rodnom meste a po absolvovaní školy hral v menších divadelných spoločnostiach. V roku 1981 sa presťahoval do Madridu a stal sa členom prestížneho Národného divadla.  V roku 1982 sa objavil vo filme režiséra Pedra Almodóvara LABYRINT VÁŠNÍ a po tomto debute hral aj v jeho ďalších štyroch snímkach - MATADOR, ZÁKON TÚŽBY, ŽENY NA POKRAJI NERVOVÉHO ZRÚTENIA a SPÚTAJ MA!. Banderas sa samozrejme objavoval aj v konvenčnejších španielskych filmoch, no boli to práve Almodóvarove filmy ŽENY NA POKRAJI NERVOVÉHO ZRÚTENIA a SPÚTAJ MA!, ktorými na seba Banderas upútal pozornosť Hollywoodu. Za jeho americký debut sa považuje film KRÁĽOVIA MAMBA, kde si zahral kubánskeho obchodníka. Keď ho angažovali do tohto filmu, nevedel ani slovo po anglicky a dialógy sa učil foneticky. Tento začiatočný handicap Banderas rýchlo prekonal, čo mu pomohlo získať ďalšie úlohy vo filmoch PHILADELPHIA, kde hral homosexuálneho priateľa Toma Hanksa, INTERVIEW S UPÍROM kde sa objavil po boku Toma Cruisea, či v Allenovsky ladenej komédii RAPSÓDIA V MIAMI. Prvú hlavnú úlohu v hollywoodskych vodách si vyskúšal v Rodriguezovej pochúťke DESPERADO a krátko na to bol obsadený do filmov SCHÔDZKA S CUDZINCOM a ZABIJACI. V roku 1996 ocenila kritika i diváci Banderasov výkon v muzikále EVITA, ktorý mu priniesol nielen spoluprácu s Madonnou, ale aj nomináciu na Zlatý glóbus.  Dnes je už Antonio hollywoodskou hviezdou, ktorá si môže vyberať a ktorá popri úspešnom hraní skúša aj režírovanie. Jeho režijným režijným debutom je film CRAZY IN ALABAMA, v ktorom hrá jeho žena Melanie Griffithová. Martin "POMO" Pomothy 142. nejoblíbenější herec Česko-Slovenská filmová databáze © 2001-2019  POMO Media Group s.r.o.  Všechna práva vyhrazena. Provozovatel a redakce  |  Reklama a marketing  | Všeobecné podmínky užívání a ochrana osobních údajů  |  Vývojáři  | Napište nám Server hosting zajišťuje  VSHosting s.r.o.  | Doporučujeme:  překlady ,  reklama 