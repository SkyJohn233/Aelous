The Crown på Netflix har har hittat sin prinsessan Diana - hon gör rollen Vi använder cookies för att förbättra funktionaliteten på våra sajter, för att kunna rikta relevant innehåll och annonser till dig och för att vi ska kunna säkerställa att tjänsterna fungerar som de ska. Läs mer i vår  cookiepolicy . ”The Crown” har hittat sin prinsessan Diana. Netflix bekräftar nu att Emma Corrin spelar Diana Spencer – hennes första avsnitt blir i seriens fjärde säsong.   Efter en lång castingprocess: nu har ”The Crown” hittat sin prinsessan Diana.   Emma Corrin, tidigare mest känd från ett gästinhopp i tv-serien ”Grantchester”, har fått rollen som Diana Spencer i Netflix dramserie. Samtidigt, bekräftar streamingtjänsten, är det nu klart att den framtida prinsessan av Wales gör sitt första framträdande i seriens fjärde säsong, och inte, som tidigare uppgetts i den tredje omgången.   Peter Morgan, upphovsman och huvudmanusförfattare för ”The Crown”, säger i en kommentar:   ”Emma är en briljant talang som omedelbart tog oss med storm när hon kom in på sin audition för Diana Spencer. Förutom att hon har samma oskuldsfullhet och skönhet som Diana hade som ung, så har hon också, i överflöd, den komplexitet som krävs för att gestalta en extraordinär kvinna som gick från att vara en anonym tonåring till att en av den mest ikoniska kvinnan i sin generation.” Emma Corrin kommer senare i år att göra långfilmsdebut i ”Misbehaviour” samt synas i den kommande tv-serien ”Pennyworth”, där hon har en betydande roll. I ett pressmeddelande från Netflix säger skådespelaren:   ”Jag har suttit som fastnaglad sedan det första avsnittet av ”The Crown” och det är surrealistiskt att jag nu ingår i den här talangfulla skådespelarensemblen. Prinsessan Diana var en ikon, och hennes effekt på världen är fortfarande djup och inspirerande. Att få chansen att utforska henne via Peter Morgans manus är en av exceptionell möjlighet, och jag strävar efter att göra henne rättvisa.” ”The Crown” säsong 3 har premiär under senare halvan av 2019. Känt sedan tidigare:  Olivia Colman axlar rollen  som Elizabeth II i de nya avsnitten, medan Helena Bonham Carter tar över rollen som prinsessan Margaret och  Tobias Menzies spelar prins Philip. Utöver nämnda skådespelare finns bland andra Josh O’Connor (prins Charles), Jason Watkins (Harold Wilson, Storbritanniens premiärminister), Ben Daniels (Antony Armstrong-Jones) och Erin Doherty (prinsessan Anne) på rollistan för den tredje säsongen av ”The Crown”. Dessutom:  Emerald Fennell gör rollen som Camilla Parker Bowles . Seriens tredje omgång fokuserar på 1964-1970 och 1974-1976, vilket var åren när Harold Wilson var Storbritanniens premiärminister. ”The Crown” förnyades för både en tredje och fjärde säsong på samma gång. Fokus i fjärde säsongen förväntas vara på Elizabeth II:s relation till Margaret Thatcher och prinsessan Diana. Tidigare uppgifter har gjort gällande att Gillian Anderson ska spela Margaret Thatcher. Dessa har inte bekräftats av Netflix.   Netflix innehållschef Ted Sarandos har tidigare sagt att planen för ”The Crown” är sex säsonger. Olivia Colman spelar Elizabeth II även i den fjärde säsongen – efter det förväntas serien leta nya skådespelare för de bärande rollerna.   ”The Crown” säsong 3 har premiär 2019 på Netflix. Mattias Bergqvist finns på Twitter: @bergqvist_m Gilla Spoiler alert på Facebook för det senaste om ”The Crown” på Netflix 