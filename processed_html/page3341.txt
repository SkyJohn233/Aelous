Saab 9-3 återkallas – kan ha fel på bältet | Allt om bilar | Expressen | Allt om Bilar  LOGGA IN Du är inloggad som: ><span class="username text text--bold">undefined.< span>  LOGGA IN Du är inloggad som: ><span class="username text text--bold">undefined.< span> Publicerad 16 jun 2014 13:09 Saab 9-3 Cabriolet återkallas för fel på bältet. 1/2 Foto: Saab Även andra GM-bilar, som Chevrolet Camaro, återkallas. 2/2 Foto: Chevrolet General motors återkallar 28 789 stycken Saab 9-3 av årsmodellerna 2004 till 2011. Anledningen är att bältessträckaren på förarsidan har visat sig ha ett inbyggt fel. Återkallelsen gäller bara 9-3 Cabriolet, som har en annan version av bältessträckare än sedan- och kombiversionerna. Här hittar du aktuella erbjudanden! Det går tungt för Saabs förra ägare General Motors just nu. Hittills i år har nästan 16,5 miljoner bilar återkallats på olika grunder – det är ungefär så många bilar som den samlade bilindustrin förväntas sälja i USA i år. Nu senast var det Chevrolet Camaro som ska åtgärdas för ett fel med tändningen, mer än en halv miljon exemplar av Camaro återkallas. Andra modeller har också fått återkallats för samma problem, totalt handlar det om 3,1 miljoner bilar. När det gäller Saab 9-3 handlar det om en kabel till bältessträckaren som visats sig inte hålla måttet. Om kabeln går sönder kan ett utrullat bälte inte rullas in igen, uppger General Motors i ett pressmeddelande. Några olyckor på grund av felet med bältessträckaren har inte rapporterats. Och återkallelsen gäller endast cabrioletversionen av Saab 9-3. Publicerad 3 dec 2019 16:56 Tjuvar stal hela bromsoket på Peter Eriksen och Caroline Jane Barthelsons bil. 1/2 Foto: PETER ERIKSEN Familjen Eriksen Barthelson bor sedan 10 veckor tillbaka på Ronald McDonald hus med sin hjärtsjuke son Tim, 1 år. 2/2 Foto: PETER ERIKSEN Familjen Eriksen Barthelsons bil länsades på ett helt bromsok på parkeringen intill Ronald McDonald hus där de befinner sig med sin hjärtsjuke son. – Man blir så förbannad! Vi är helt beroende av bilen, säger Peter Eriksen. På Ronald McDonald hus i Göteborg bor familjer från hela landet vars barn har remitterats till intilliggande Drottning Silvias barn- och ungdomssjukhus. Peter Eriksen och Caroline Jane Barthelson från Gävle har befunnit sig där i 10 veckor med sin hjärtsjuke son som väntar på en transplantation. – Vi vet inte hur länge vi blir kvar, det kan komma ett nytt hjärta i morgon eller om ett år, berättar Peter Eriksen när Expressen ringer upp. Lille Tim fyllde 1 år dagen innan stölden. Här är han på sitt rum på Ronald McDonald hus tillsammans med pappa Peter Eriksen. Foto: PRIVAT Det var en morgon i förra veckan som Peter gick ut till parkeringen för att titta till parkeringsbiljetten i bilen. Kvällen innan hade han varit ute och gjort ärenden.  – Jag såg direkt att bilen stod konstigt, upphissad på något sätt. Min första tanke var att någon hade försökt stjäla däcken men blivit avbruten och sedan bara lämnat bilen så där. Peter visste att han hade en domkraft i bagageluckan och gick tillbaka in till Ronald McDonald hus för att höra med personalen om det fanns ett fällkors att låna. När han kom ut till bilen igen såg han vidden av händelsen.  – Då upptäckte jag att hela bromsåket var borta! I stället för att spendera tid med vår son som har det kämpigt fick jag börja ringa runt till polis, försäkringsbolag och bärgare. Den fräcka stölden drabbade familjen hårt. Foto: PETER ERIKSEN Personalen på Ronald McDonald hus hade aldrig varit med om någonting liknande och Peter har sina egna teorier om varför just deras bil blev måltavla. – Det är en Volkswagen Passat TDI från 2009, en vanlig dussinbil. Men bromsoket är elektriskt och saknade hjulslås. Värdet är cirka 5 500 kronor. Min gissning är att tjuvarna såg en bil med exakt det de var ute efter, och det råkade vara vår. Peter skrev i samband med upptäckten ett inlägg på Facebook:  Man blir så jävla förbannad!!  Dom har stulit bromsoket på bilen!!  Jag blir tvungen att lägga tid på att ringa polis, försäkringsbolag, bärgare och verkstad.  Istället för att spendera tid med min svårt hjärt sjuka son.  Hur kan man gå in på ronald McDonald hus parkering och stjäla!?  Vi som bor här är här av en anledning, svårt sjuka barn som har långt hemifrån dessutom!  Så jävla dåligt! Det anmärkningsvärda menar familjen, som inte har någon koppling till Göteborg sedan tidigare, är att någon haft mage att gå in på en parkering intill ett sjukhus där svårt sjuka barn bor med sina familjer.  Peter och Caroline måste ha bilen för att kunna hämta och lämna syskon, göra vardagliga sysslor och resa mellan Ronald McDonald hus och hemmet i Gävle. – Man blir så förbannad! Vi är helt beroende av bilen och kommer att vara oroliga hela tiden vi är kvar nu för att någonting liknande ska hända igen. Vi väljer att berätta om det för att vi vill att de som gjort det ska förstå hur det drabbat oss, säger Peter. Att ersätta bromsoket har gått på 17 000 kronor och täckts av försäkringar. Ronald McDonald hus har samtidigt meddelat att de  nu kommer sätta in extra bevakning på parkeringsplatsen. Allt om Bilar är Sveriges största bilsajt. Allt om Bilar testar de allra senaste bilarna och håller också koll på begagnatmarknaden och alla trender och nyheter inom bilindustrin. Allt om Bilar har testat din nästa bil och vi tipsar om rätt utrustning samt om hur du ska vårda din bil. Webbredaktör:  Petter Jennervall Reporter:  Jan-Erik Berggren Redaktionell chef:  Petter Jennervall Chef Bonnier News Lifestyle:  Anna-Clara Welander Ansvarig utgivare:  Klas Granström Ring:  08-738 30 00 Mejla:  alltombilar@expressen.se Posta:  Expressen - Allt om Bilar, 105 16 Stockholm Annonskontakt - Expressen:  Christina Dahlberg Allt om Bilar testar allt från praktiska familjebilar till rena drömåk. Med vårt nyhetsbrev får du det senaste, hetaste och roligaste från bilvärlden! 