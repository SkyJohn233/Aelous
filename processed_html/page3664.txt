Alla de hetaste modellerna på Blocket under 2018. | Allt om Bilar  LOGGA IN Du är inloggad som: ><span class="username text text--bold">undefined.< span>  LOGGA IN Du är inloggad som: ><span class="username text text--bold">undefined.< span> Publicerad 8 jan 2019 08:58 Volvo 740 är inte speciellt förvånande en av de bilar som säljs allra snabbast på Blocket. Här en GLT-modell. 1/3 Foto: VOLVO Skoda Felicia pickup, inte bara populär bland hästägare. 2/3 Foto: SKODA Audi A2, går åt som smör i solsken på Blocket. 3/3 Foto: HÅKAN MATSON Bilar säljs allt snabbare på annonssajten Blocket. Och den stora omställningen från bensin och diesel till laddbara bilar märks också på den stora begagnatmarknaden. Allra hetast på Blocket under 2018 var bilmärkena Volvo och Volkswagen men många letar också efter Chevrolet och Skoda. Annonssajten Blocket har sammanställt statistik för sina bilannonser. Under 2018 ökade efterfrågan på laddhybrider och elbilar med nio procent. Efterfrågan på bensin- och dieselbilar minskade med motsvarande procentsats. – Efterfrågan på begagnade bilar i Sverige har ökat under året, det ser vi på den snabbare försäljningstakten, säger Linnéa Aguero, presschef på Blocket. Bland de billigaste bilarna säljs Volvo 740 och Skoda Pickup snabbt. Jeep Wrangler och Tesla Model S säljs snabbast av de dyrare bilarna. – Vi ser många klassiker på topplistorna som blir allt mer populära. Bilarna har fått ett kultvärde och många köps för att ha som hobbyfordon. Inom det dyrare prisspannet är det de mest progressiva modellerna och de ikoniska sportbilarna som säljs snabbast, säger Linnéa Aguero. LÄS MER:  Vi testar succébilen Kia e-Niro 1. Volvo 2. Volkswagen 3. BMW 4. Audi (7) 5. Chevrolet (10) 6. Saab (5) 7. Ford 8. Mercedes Benz (4) 9. Porsche (6) 10.Toyota (fjolårets placering inom parentes) 1. Skoda Pickup, 6 000 kr, 1999 2. Toyota Carina, 6 900 kr, 1995 3. Hyundai Atos, 9 998 kr, 2002 4. Mazda 323, 7 000 kr, 1997 5. Hyundai Accent, 9 500 kr, 2002 6. Opel Agila, 9 999 kr, 2002 7. Mazda 626, 6 945 kr, 1998 Blockets kommentar: Allra snabbast säljer Skoda Pickup, det är många som vill ha den som extrabil till exempel när de ska åka till soptippen, eller åka i väg på jakten. Toyota Carina är en gammal modell som fortfarande är väldigt populär, men det är en driftsäker bil som är eftersökt. En del exemplar går på export till andra länder där de rullar vidare i många år. Hyundai Atos är bland de minsta bilarna och mest ekonomiska du kan köra, så länge bilen håller. Tänk på att den inte är så krocksäker. 1. Volvo 740  &  760, 10 000 kr, 1989 2. Chevrolet S10, 15 000 kr, 1998 3. Volvo 940  &  960, 11 500 kr, 1995 4. Nissan Almera, 12 000 kr, 2002 5. Citroën C8, 17 900 kr, 2004 6. Peugeot 807, 19 900 kr, 2004 7. Toyota Camry, 14 900 kr, 1998 Blockets kommentar: Volvo 740 och 760 är två klassiska modeller som har börjat öka i värde de senaste åren. De börjar även vara väldigt eftersökta och mer än hälften av bilarna säljs på en vecka. Många har blivit hobbybilar, men en del är ännu bruksfordon. Chevrolet S10 är en av marknadens billigaste pickuper. Många tycker det är en praktisk bil när saker ska fixas, den är även robust och har blivit eftersökt. Volvo 940 och 960 är de två sista bakhjulsdrivna modellerna av Volvo. Det är driftsäkra och stryktåliga bilar som verkar gillas av bilköpare. Många använder dem fortfarande som bruksbilar. 1. Audi A2, 22 000 kr, 2002 2. Toyota Corolla, 24 500 kr, 2002 3. Mazda B-Series, 25 000 kr, 2002 4. Toyota Previa, 27 000 kr, 2001 5. Chevrolet Van, 32 000 kr, 1991 6. Volvo Amazon, 32 000 kr, 1967 7. Toyota Aygo, 36 000 kr, 2010 Blockets kommentar: Audi A2 var långt före sin tid när den lanserades i början av 2000-talet. Bilen är byggd helt i aluminium och kan inte rosta. Dessutom är den bränslesnål. Detta har gjort att mer än hälften av bilarna säljs inom en vecka. Volvo Amazon är en riktig klassiker som har ökat i värde snabbt. Nu är snittpriset hela 47 000 kr, mer än bilen kostade som ny. Ändå säljs 49 procent av bilarna inom en vecka. 1. Volvo XC90, 139 900 kr, 2010 2. Volvo XC70, 154 900 kr, 2010 3. Chevrolet Impala, 165 000 kr, 1967 4. Toyota RAV4, 139 900 kr, 2010 5. Volvo V40, 144 900 kr, 2010 6. Volkswagen Sharan, 155 000 kr, 2010 7. Land Rover Defender, 165 000 kr, 2004 Blockets kommentar: Volvo XC90 är Sveriges säkraste bil enligt Folksam som har jämfört bilar i verkliga olyckor. Hela 62 procent säkrare än medelbilen. Troligen är detta en av anledningarna till stor-Volvons popularitet. Volvo XC70 kommer hack i häl på storebror XC90. Skogsmulle-versionen av V70 med fyrhjulsdrift är en mycket eftersökt begagnad bil som passar bra i ett land som har vinter halva året. Land Rover Defender är en klassisk terrängbil som gillas av begagnatköparna. Mer än var tredje Defender säljs snabbare än en vecka. 1. Jeep Wrangler, 230 000 kr, 2008 2. Audi A7, 299 900 kr, 2012 3. Lexus, 298 500 kr, 2014 4. Mercedes-Benz CLA, 279 000 kr, 2016 5. Porsche Cayenne, 339 000 kr, 2010 6. Mercedes-Benz GLA, 279 000 kr, 2015 7. BMW M-modeller, 309 900 kr, 2007 Blockets kommentar: Jeep Wrangler är dyr i både inköp och drift. Ändå säljs fyra av tio bilar inom en vecka. Köparna verkar gilla kombinationen av attityd och terrängegenskaper. Audi A7 är Audis populäraste modell på begagnatmarknaden och ligger tvåa bland dyrare premiumbilar när det gäller hur snabbt de säljs. Porsche Cayenne har lite felaktigt fått ett rykte som svårsåld på begmarknaden. Var fjärde bil säljs inom en vecka. 1. Tesla Model S, 718 000 kr, 2015 2. Mercedes-Benz G-Klass, 552 400 kr, 2008 3. Audi R8, 729 000 kr, 2010 4. Porsche 911, 749 000 kr, 2006 5. Nissan GT-R, 579 500 kr, 2007 6. Porsche Cayman, 595 000 kr, 2011 7. Mercedes-Benz GL, 669 900 kr, 2015 Blockets kommentar: Tesla Model S är en nyskapande elbil som nu har funnits några år. Den är populär på begagnatmarknaden och har ett stabilt andrahandsvärde. Snittpriset på Blocket är 718 000 kronor och mer än var fjärde bil säljs inom en vecka. Mercedes G-klass är rena motsatsen till Tesla och har bland de högsta CO2-utsläppen på marknaden. Köparna verkar gilla modellen i alla fall och den säljs näst snabbast bland de dyra bilarna efter Tesla. Porsche 911 är en riktig ikon bland sportbilar, men står sig även bra som begagnat och särskilt äldre 911-bilar har ökat i värde sista 10 åren. 18 procent av bilarna säljs inom en vecka trots att snittpriset är 617 000 kr. Publicerad 13 dec 2019 09:23 Bered dig på att få blåsa om du kör bil i helgen. 1/2 Foto: LASSE SVENSSON 2/2 Foto: KARL HENRIK EDLUND Tomtefester, julbord och glöggmingel. Därför är polisen ute och har extra fokus på nykterhet i trafiken den här veckan. Men varför varnar polisen så här? – Vi vill stoppa onyktra personer redan innan de sätter sig bakom ratten, säger Ursula Edström, trafikstrateg på Polismyndigheten. Vi ska alla hinna med mycket före julafton. Jobba så vi kanske hinner vara lite lediga, handla julklappar, umgås med kollegerna på ett julmingel, städa, packa, jobba och så vidare. Det är det där julminglet mitt i allt som ställer till det för en del. (Kan naturligtvis även vara julbord eller julfest.) Serveras det alkohol är det tyvärr en del som dricker trots att de ska köra bil efteråt. – Årligen omkommer fler än 250 människor i trafiken i Sverige. Vid ungefär en tredjedel av dödsolyckorna är alkohol eller droger involverade, säger Ursula Edström, trafikstrateg på Polismyndigheten. Och det är därför polisen den här veckan fokuserar extra på nykterhet i trafiken, i samarbete med Transportstyrelsen och Trafikverket. – Alkohol och droger hör inte hemma i trafiken. Var 500:e bil har en alkoholpåverkad förare bakom ratten. Därmed mångfaldigas risken för en dödsolycka både för dem själva och för andra trafikanter, säger Maria Krafft, måldirektör på Trafikverket.  • Välj att själv vara nykter för att kunna ta dig hem säkert i alla lägen. • Åk inte med en onykter förare. Säg ifrån och hindra andra från att köra påverkade. Kom ihåg att ansvaret ligger på oss alla som medborgare, anhöriga eller vänner. • Misstänker du att någon i din närhet kör berusad, tipsa polisen via 114 14. Vid pågående brott ring 112. Kom ihåg att lämna så mycket information du kan om fordon, färdvägar, tidpunkter med mera. LÄS MER: 10 bästa bilköpen i vinter – modellerna som klarar svenskt klimat   Insatsveckan under vecka 50 har som mål att höja kunskapen om faran med alkohol och droger i samband med bilkörning. – Alkohol är en av de största trafikfarorna i dag. När vi återkallar körkort för personer som kört alkoholpåverkade är det en trafiksäkerhetshöjande åtgärd. I fjol återkallade vi 5 746 körkort på grund av rattfylleri och drograttfylleri, säger Åsa Bergqvist, enhetschef på Transportstyrelsen. Varje gång det skrivs om polisens olika sorters kontroller så reagerar en del läsare och undrar varför polisen berättar om att de befinner sig ute på vägarna. – Det är helt enkelt så att vi vill stoppa onyktra personer redan innan de sätter sig bakom ratten. Målet är inte att lagföra så många som möjligt, utan att genom synliga kontroller förebygga brott och minimera antalet onyktra förare på våra vägar, säger Ursula Edström. LÄS MER:  Nya siffror: Så många skippar bilen i snöoväder Allt om Bilar är Sveriges största bilsajt. Allt om Bilar testar de allra senaste bilarna och håller också koll på begagnatmarknaden och alla trender och nyheter inom bilindustrin. Allt om Bilar har testat din nästa bil och vi tipsar om rätt utrustning samt om hur du ska vårda din bil. Webbredaktör:  Petter Jennervall Reporter:  Jan-Erik Berggren Redaktionell chef:  Petter Jennervall Chef Bonnier News Lifestyle:  Anna-Clara Welander Ansvarig utgivare:  Klas Granström Ring:  08-738 30 00 Mejla:  alltombilar@expressen.se Posta:  Expressen - Allt om Bilar, 105 16 Stockholm Annonskontakt - Expressen:  Christina Dahlberg Allt om Bilar testar allt från praktiska familjebilar till rena drömåk. Med vårt nyhetsbrev får du det senaste, hetaste och roligaste från bilvärlden! 